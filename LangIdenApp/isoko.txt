

  evaọ  ọghẹnẹ ọ ma idhiwu gbe otọakpọ na  whaọ otọakpọ na o nwani wo oghẹrẹ nọ a rẹ sai dhesẹ iẹe he yọ o jọ ofofe ebi ọ jọ ehru ame obuobu na yọ ogagairuo ọghẹnẹu je kpenẹ avọ enẹ evaọ ehru ame na  ọghẹnẹ ọ tẹ ta nọ jọ elo ọ romavia elo ọ tẹ romavia   nọ oyena o vrẹ no ọghẹnẹ ọ tẹ ruẹ nọ elo na o woma ọghẹnẹ o te mu elo na họ ẹhẹriẹ no ebi na   ọghẹnẹ o te se elo na uvo rekọ o se ebi na aso owọwọ o tẹ ze kẹsena ohiohiẹ o tẹ ze ẹdẹ ọsosuọ  ọghẹnẹ ọ tẹ ta nọ jọ idadeghe ọ jọ udevie ame avọ ame na jọ ame ọ hẹriẹ no ame   kẹsena ọghẹnẹ ọ tẹ ma idadeghe na jẹ hẹriẹ ame nọ ọ rrọ otọ idadeghe na no ame nọ ọ rrọ ehru idadeghe na o tẹ jọ ere   ọghẹnẹ o te se idadeghe na odhiwu owọwọ o tẹ ze kẹsena ohiohiẹ o tẹ ze ẹdẹ avọ ivẹ  ọghẹnẹ ọ tẹ ta nọ jọ ame nọ ọ rrọ otọ idhiwu na o kokohọ oria ọvo re otọ oyaya na o romavia o tẹ jọ ere   ọghẹnẹ o te se otọ oyaya na otọakpọ rekọ o se ame nọ o kokohọ na ebade ọghẹnẹ ọ tẹ ruẹ nọ u woma   kẹsena ọghẹnẹ ọ tẹ ta nọ jọ otọakpọ na u ru ẹbe dhẹ ze ekakọ nọ e rẹ mọ ibi gbe ire nọ e rẹ mọ ibiire ọvuọ oghoghẹrẹ rai nọ e rẹ mọ ibiire nọ i wo ibi evaọ otọakpọ na o tẹ jọ ere   otọakpọ na u te mu ẹbe họ ẹdhẹ ekakọ nọ e rẹ mọ ibi gbe ire nọ e rẹ mọ ibiire nọ i wo ibi ọvuọ oghoghẹrẹ rai ọghẹnẹ ọ tẹ ruẹ nọ u woma   owọwọ o tẹ ze kẹsena ohiohiẹ o tẹ ze ẹdẹ avọ esa  ọghẹnẹ ọ tẹ ta nọ jọ eware nọ e rẹ kẹ elo e romavia evaọ idadeghe idhiwu na re e hẹriẹ uvo no aso e vẹ jẹ jọ eka rọkẹ ezi sasa gbe edẹ gbe ikpe   e rẹ jọ eware nọ e rẹ kẹ elo evaọ idadeghe idhiwu na re i lo fihọ otọakpọ na o tẹ jọ ere   kẹsena ọghẹnẹ o te ru eware ilogbo ivẹ nọ e rẹ kẹ elo na oware nọ o rẹ kẹ elo nọ o mae rro na o rrọ rọkẹ uvo na yọ oware nọ o rẹ kẹ elo nọ o kawo vi oyena o rrọ rọkẹ aso gbe isi na re   fikiere ọghẹnẹ o te fi ai họ idadeghe idhiwu na re i lo fihọ otọakpọ na   re i lo evaọ uvogbe aso jẹ hẹriẹ elo no ebi ọghẹnẹ ọ tẹ ruẹ nọ u woma   owọwọ o tẹ ze kẹsena ohiohiẹ o tẹ ze ẹdẹ avọ ene  ọghẹnẹ ọ tẹ ta nọ jọ emama nọ e rrọ uzuazọ e jọ buobu gbidi gbidi evaọ ame na jọ emama nọ e rẹ rra e rra evaọ ehru otọakpọ na evaọ idadeghe idhiwu na   ọghẹnẹ ọ tẹ ma emama ilogbo obọ abade na gbe emama nọ e rrọ uzuazọ kpobi nọ e rẹ nya vọ ame na buobu ọvuọ oghoghẹrẹ rai gbe omama kpobi nọ o rẹ rra ọvuọ oghoghẹrẹ riẹ ọghẹnẹ ọ tẹ ruẹ nọ u woma   kẹsena ọghẹnẹ ọ tẹ ghale ae inọ wha vihọ re wha jọ buobu jẹ vọ ame abade na jọ emama nọ e rẹ rra e jọ buobu evaọ otọakpọ na   owọwọ o tẹ ze kẹsena ohiohiẹ o tẹ ze ẹdẹ avọ isoi  ọghẹnẹ ọ tẹ ta nọ jọ otọakpọ na o rọ emama nọ e rrọ uzuazọ ze ọvuọ oghoghẹrẹ rai erao ẹwho gbe erao nọ i re si gbe erao ẹwọ otọakpọ na ọvuọ oghoghẹrẹ rai o tẹ jọ ere   kẹsena ọghẹnẹ ọ tẹ ma erao ẹwọ otọakpọ na ọvuọ oghoghẹrẹ rai gbe erao ẹwho ọvuọ oghoghẹrẹ rai gbe erao kpobi nọ i re si evaọ otọ na ọvuọ oghoghẹrẹ rai ọghẹnẹ ọ tẹ ruẹ nọ u woma  ọghẹnẹ ọ tẹ ta nọ joma ma ohwo evaọ uwoho mai nọ o re tho omai re a su iyei abade na gbe emama nọ e rẹ rra evaọ ehruna gbe erao ẹwho na gbe otọakpọ na kpobi gbe arao nọ o re si kpobi nọ ọ be nya evaọ otọakpọ na   ọghẹnẹ ọ tẹ ma ohwo evaọ uwoho riẹ uwoho ọghẹnẹ ọ rọ mae ọzae gbe aye ọ ma rai   kẹsena ọghẹnẹ ọ tẹ ghale ae ọghẹnẹ ọ tẹ ta kẹ ae nọ wha vihọ re wha jọ buobu wha vọ otọakpọ na je woi je su iyei abade na gbe emama nọ e rẹ rra evaọ obọ ehru na gbe omama nọ o rrọ uzuazọ kpobi nọ o rẹ nya evaọ otọakpọ na  ọghẹnẹ ọ tẹ ta nọ mẹ rehọ okakọ kpobi nọ o rẹ mọ ibi nọ o rrọ otọakpọ na soso gbe ure kpobi nọ o rẹ mọ ibiire nọ i wo ibi kẹ owhai no jọ e jọ emuore kẹ owhai   yọ mẹ rehọ ẹbe ọrọrọ kpobi kẹ erao ẹwọ otọakpọ na kpobi gbe omama kpobi nọ o rẹ rra evaọ obọ ehru na gbe omama kpobi nọ o rẹ nya evaọ otọakpọ na nọ u wo uzuazọ re e jọ emuore kẹ ae o tẹ jọ ere  nọ oyena o vrẹ no ọghẹnẹ ọ tẹ ruẹ nọ eware kpobi nọ ọ ma i woma gaga owọwọ o tẹ ze kẹsena ohiohiẹ o tẹ ze ẹdẹ avọ ezeza




  enẹ ẹma idhiwu gbe otọakpọ na gbe eware kpobi nọ e rrọ eva rai o ro kuhọ   re ẹdẹ avọ ihrẹ na o te ti muhọ yọ ọghẹnẹ o ku iruo nọ o je ru na họ no o te mu eriosehọ họ evaọ ẹdẹ avọ ihrẹ na rono iruo riẹ kpobi nọ o je ru   ọghẹnẹ ọ tẹ ghale ẹdẹ avọ ihrẹ na o te sei ọrẹri keme evaọ ẹdẹ yena ọghẹnẹ o ro mu eriosehọ riẹ họ rono iruo emama riẹ kpobi eware kpobi nọ ọ jiroro nọ ọ rẹ ma  onana họ ikuigbe idhiwu gbe otọakpọ na evaọ okenọ a rọ ma ae evaọ ẹdẹ nọ  ọghẹnẹ ọ rọ ma otọakpọ gbe odhiwu  ẹbe ẹwọ ọvuọvo ọ re jọ otọakpọ na ha yọ okakọ ovuovo u ri muhọ ẹdhẹ hẹ keme  ọghẹnẹ o ri ru oso rrọ fihọ otọakpọ na ha yọ ohwo ọvo ọ jariẹ hẹ nọ ọ rẹ kọ oware fihọ otọ na   rekọ igrigri e jẹ hai no otọakpọ na ze e vẹ vo otọ na soso   ọghẹnẹ ọ tẹ ma ohwo rono ẹkpẹ otọ na ze o te ku ẹwẹ uzuazọ họ ighoghoinwe riẹ ohwo na o te zihe ruọ ohwo nọ ọ rrọ uzuazọ   kẹsena  ọghẹnẹ ọ tẹ kọ ọgbọ fihọ idẹn evaọ ofẹ ovathaọre kọ etẹe o fi ohwo nọ ọ ma na fihọ   ere  ọghẹnẹ o ro ru ure kpobi nọ o rẹ were ohwo eriwo dhẹ no otọ na ze gbe onọ u woma kẹ emuore gbe ure uzuazọ evaọ udevie ọgbọ na gbe ure eriariẹ ewoma gbe eyoma  whaọ ethẹ jọ o je su no idẹn ze nọ u je ku ame ku ọgbọ na u te no etẹe ghale oma kpohọ ithẹ ene   odẹ ọrọ ọsosuọ paeshọn yọ ọye ọ wariẹ ẹkwotọ havila soso họ oria nọ igoru e rrọ   igoru ẹkwotọ yena i woma egọmu dẹliọm gbe itho oniks e rrọ etẹe re  odẹ ethẹ avọ ivẹ gaehọn yọ ọye ọ wariẹ ẹkwotọ kush soso họ  odẹ ethẹ avọ esa hidikẹl yọ ọye o kpobọ ovathaọre asiriayọ ethẹ avọ ene na họ yufretis   ọghẹnẹ ọ tẹ rehọ ọzae na o te fi ei họ ọgbọ idẹn na re ọ hae ruẹrẹ iẹe jẹ rẹrotei    ọghẹnẹ ọ tẹ jẹ kẹ ọzae na uzi nana whọ rẹ sae jọ ure kpobi evaọ ọgbọ na re epanọ o were owhẹ  rekọ ure eriariẹ ewoma gbe eyoma na whọ rẹ jariẹ re vievie he keme evaọ ẹdẹ nọ whọ re riẹ who ti whu hrọ  kẹsena  ọghẹnẹ ọ tẹ ta nọ u woma ha re ọzae na ọvo ọ gbẹ jọ mẹ be te ma ofiobọhọ kẹe ọnọ o re ru ei gba   whaọ  ọghẹnẹ ọ jẹ ma arao ẹwọ kpobi no otọ na ze gbe omama kpobi nọ o rẹ rra evaọ ehru na o te mu ae họ ẹrehọ bru ọzae na re ọ gwọlọ odẹ nọ o re se ọvuọvo yọ odẹ kpobi nọ ọzae na o se omama nọ o rrọ uzuazọ kpobi oye họ odẹ riẹ   fikiere ọzae na o te mu odẹ kẹ erao ẹwho kpobi gbe emama kpobi nọ e rẹ rra evaọ ehru na gbe arao ẹwọ kpobi rekọ ọzae na o wo ofiobọhọ nọ o re ru ei gba ha   fikiere  ọghẹnẹ o te ru ọzae na kie ruọ owezẹ udidi nọ ọ jẹ wezẹ na ọ tẹ rehọ ubiofẹ riẹ jọ kẹsena ọ tẹ rehọ uwooma na ruru oria na zihe   ọghẹnẹ ọ tẹ rehọ ubiofẹ nọ ọ rehọ no oma ọzae na ze na ma aye ọ tẹ rehọ aye na se ọzae na  kẹsena ọzae na ọ tẹ ta nọọnana họ ugbonwa igbenwa mẹgbe uwo uwooma mẹa ti se ọnana ayekeme oma ọzae a rehọ e riẹ no ze  oyejabọ nọ ọzae ọ rẹ rọ nyasiọ ọsẹ riẹ gbe oni riẹ ba ọ vẹ talamu aye riẹ a ve zihe ruọ uwo ovo   aimava a tẹ gbẹ jọ ẹbẹbaọzae na avọ aye riẹ rekọ oma o jẹ vuọ ai hi




  whaọ araomuomu na ọ jọ arao nọ ọ rẹ mai fiẹrohotọ evaọ usu erao ẹwọ kpobi nọ  ọghẹnẹ ọ ma na fikiere ọ tẹ ta kẹ aye na nọ kọ ọghẹnẹ ọ ginẹ ta nọ wha rẹ re ubiure kpobi evaọ ọgbọ na ha?   aye na ọ tẹ ta kẹ araomuomu na nọ ma rẹ sae re ibiire ọgbọ na   rekọ ọghẹnẹ ọ ta kpahe ubi orọ ure nọ o rrọ udevie ọgbọ na nọ ‘wha rẹ jariẹ re vievie he ijo wha rẹ rọ obọ tei vievie he o gbẹ rrọ ere he wha ti whu’   araomuomu na ọ tẹ ta kẹ aye na nọ wha ti whu vievie he   keme ọghẹnẹ ọ riẹ nọ evaọ ẹdẹ nọ wha re riẹ ibiaro rai i ti rovie yọ wha te jọ wọhọ ọghẹnẹ wha vẹ te riẹ ewoma gbe eyoma  kẹsena aye na ọ tẹ ruẹ nọ ure na u woma kẹ emuore o tẹ jẹ rrọ oware nọ u re si ibiaro na urru ẹhẹ ure na o jọ oware nọ o rẹ were eriwo fikiere o te mu ubi riẹ họ ẹkọrọ je mu ei họ ẹre onana o vrẹ no ọ tẹ jẹ kẹ ọzae riẹ okenọ ọ jọ kugbei o te muhọ ẹre   kẹsena ibiaro aimava i te rovie a te ti vuhumu nọ a rrọ ẹbẹba fikiere a te ko ebe ure ifigi kugbe nọ a ro ruru eku rai  uwhremu na a te yo urru  ọghẹnẹ nọ ọ jẹ nya evaọ ọgbọ na evaọ okenọ ofou o re ro fou ziezi evaọ ẹdẹ na ọzae na avọ aye riẹ a te dhere udevie ire ọgbọ na rono aro  ọghẹnẹ    ọghẹnẹ o te je se ọzae na be ta nọ whẹ ọ rrọ?   uwhremu na ọ tẹ ta nọ me yo urru ra evaọ ọgbọ na rekọ ozọ u je mu omẹ keme mẹ rrọ ẹbẹba fikiere me te dhere   ọ tẹ nọe nọ ono ọ vuẹ owhẹ nọ whọ rrọ ẹbẹba? kọ whọ re ubiure nọ me jie uzi kẹ owhẹ nọ whọ re he na?   ọzae na ọ tẹ ta nọ aye nọ whọ kẹ omẹ nọ ọ jọ kugbe omẹ ọ kẹ omẹ ubiure na fikiere mẹ tẹ re    ọghẹnẹ ọ tẹ ta kẹ aye na nọ kinọ eme who ru na? aye na ọ tẹ ta nọ araomuomu na ọ viẹ omẹ họ fikiere mẹ tẹ re  kẹsena  ọghẹnẹ ọ tẹ ta kẹ araomuomu na nọ fiki oware nana nọ who ru na mẹ bọwo owhẹ ehao evaọ usu erao ẹwho kpobi gbe usu erao ẹwọ kpobi okpeva ra who ti ro si yọ ẹkpẹ whọ te re evaọ edẹ uzuazọ ra kpobi   yọ me ti fi egrẹ họ udevie raavọ aye na gbe udevie ọmọ ra avọ ọmọ riẹ ọ te whọlọ uzou ra yọ whọ te rowo iẹe ethihrowọ  ọ tẹ ta kẹ aye na nọ me ti fiba edada udihọ ra gaga evaọ edada who ti ro yẹ emọ yọ who ti wo ẹgwọlọ ọgaga kẹ ọzae ra yọ o ti su owhẹ  ọ tẹ ta kẹ adamu nọ fikinọ whọ gaviezọ kẹ urru aye ra whọ jẹ re ubi orọ ure nọ me jie uzi kẹ owhẹ nọ ‘whọ rẹ jariẹ re vievie he’ na mẹ bọwo otọ na ehao fiki ra evaọ uye whọ te jọ re emu riẹ evaọ edẹ uzuazọ ra kpobi   idhigbo gbe enwẹnwẹ e te dhẹ noi ze kẹ owhẹ yọ ekakọ obọ ẹwọ whọ te re   evaọ ẹroyẹ whọ te jọ re emu bẹsenọ who re zihe kpohọ otọ keme otọ a rehọ owhẹ no zekeme whẹ yọ ẹkpẹ yọ ẹkpẹ who ti zihe kpohọ  nọ onana o vrẹ no adamu o te mu ivi kẹ aye riẹ keme ọye ọ te jọ oni ohwo kpobi nọ ọ rrọ uzuazọ    ọghẹnẹ ọ tẹ rọ oviẹarao ru iwu ithethei kẹ adamu avọ aye riẹ re a ku họ  kẹsena  ọghẹnẹ ọ tẹ ta nọ whaọ ọzae na ọ wọhọ omai no evaọ ẹriẹ ewoma gbe eyoma re ọ gbẹ jẹ rriẹ obọ riẹ re ọ kọrọ ubiure evaọ ure uzuazọ na ha onọ ọ tẹ re ọ vẹ rria bẹdẹ bẹdẹ—  fikiere  ọghẹnẹ o te lei no ọgbọ idẹn re ọ nyai kporo otọ nọ a rehọ e riẹ no ze na   o te le ọzae na ruọ otafe o te fi chẹrub avọ ọgbọdọ nọ ọ be ware nwenwenwe jẹ be thahe kurẹriẹ ababọ eriosehọ fihọ ofẹ ovathaọre ọgbọ idẹn na re i gbere edhere nọ a re ro kpobọ ure uzuazọ na




  adamu o te lele ivi aye riẹ wezẹ o te dihọ nọ o yẹ keni ọtẹ ta nọ mẹ rehọ obufihọ  yẹ ọmọzae no   kẹsena o te yẹ ọmọ ọfa oniọvoọmọzae riẹ ebẹleebẹle ọ tẹ te jọ othuruigodẹ nọ ọ jẹ rẹrote igodẹ rekọ keni ọ jọ ọwhẹrẹ   nọ oke jọ o vrẹ no keni ọ tẹ rehọ ekakọ otọ na jọ ze re o ro dhe idhe kẹ    rekọ ebẹle ọ tẹ rehọ igodẹ nọ e mai womajọ no uthuru erao riẹ ze kugbe iwhri rai  ọ jẹ ebẹle rehọ te idhe riẹ   rekọ ọ jẹ keni rehọ vievie he avọ idhe riẹ fikiere eva e tẹ dha keni gaga o te mu ovao họ    ọ tẹ ta kẹ keni nọ ẹvẹ eva e be rọ dha owhẹ ga te ere yọ who mu ovao họ?   otẹrọnọ who re nwene re who ru ewoma kọ a gbẹ te jẹ owhẹ rehọ? rekọ who gbe nwene re who ru ewoma ha uzioraha o rrọ unuẹthẹ hẹrẹ yọ o gwọlọ nọ o re su owhẹ kọ who ti ru re whọ vae abọ?  nọ oyena o vrẹ no keni ọ tẹ ta kẹ ebẹle oniọvo riẹ nọ joma kpobọ ẹwọ nọ a jọ obọ ẹwọ na keni ọ tẹ fa ebẹle oniọvo riẹ kpe  kẹsena  ọ tẹ nọ keni nọ oniọvo ra ebẹle ọ rrọ? ọ tẹ ta nọ mẹ riẹ hẹ mẹ họ ọnọ ọ be rẹrote oniọvo mẹ?   ọghẹnẹ ọ tẹ ta nọ kinọ eme who ru na? gaviezọ! azẹ oniọvo ra ọ be viẹ se omẹ no otọ na ze   enẹna mẹ bọwo owhẹ ehao me bi le owhẹ no otọ nọ u rovie unu riẹ da azẹ oniọvo ra nọ who kpe na   nọ whọ tẹ kọ eware họ otọ na u ti wou eware kẹ owhẹ hẹ who ti ghoro jẹ jọ ọnọ ọ be dhẹ dhere evaọ otọakpọ na   kẹsena keni ọ tẹ ta kẹ  nọ uye uzioraha mẹ o rro hrọ kẹ omẹ   nẹnẹ na who bi le omẹ no otọ na mẹ gbẹ te jọ aro ra ha mẹ vẹ te jọ ọnọ o bi ghoro gbe ọnọ ọ be dhẹ dhere evaọ otọakpọ na yọ ohwo kpobi nọ ọ ruẹ omẹ o ti kpe omẹ no  fikiere  ọ tẹ ta kẹe nọ fiki oyena ohwo kpobi nọ o kpe keni ọ te ruẹ uye orukele isiahrẹfikiere  o te fi oka họ kẹ keni re ohwo kpobi nọ ọ ruẹ e riẹ o gbe kpei hi   keni o te no aro  ọ tẹ nyae rria ẹkwotọ igboevaọ ofẹ ovathaọre idẹn  nọ oyena o vrẹ no keni o te lele aye riẹ wezẹ o te dihọ o te yẹ enọk kẹsena o te mu okpẹwho jọ họ ẹbọ jẹ rehọ odẹ ọmọzae riẹ enọk ro se okpẹwho na   kẹsena a te yẹ aerad kẹ enọk aerad họ ọsẹ mahujael mahujael họ ọsẹ metushẹl metushẹl họ ọsẹ lemẹk  lemẹk o te wo eyae ivẹ odẹ ọrọ ọsosuọ họ edah odẹ ọrọ avọ ivẹ zila   edah o te yẹ jebal ọye ọ jọ ohwo ọsosuọ nọ ọ rria iwouudhu je wo ithuru erao   odẹ oniọvoọmọzae riẹ jubal ọye ọ jọ ohwo ọsosuọ nọ o kporo akpata gbe urete   zila o te yẹ tubalken ọnọ o je duwu oghẹrẹ okwakwa ekọpa gbe ayọno kpobi yọ oniọvoọmọtẹ tubalken họ neama   lemẹk ọ tẹ ta eme nana kẹ eyae riẹ edah avọ zilawha yo urru mẹ whai eyae lemẹkwha gaviezọ kẹ eme mẹme kpe ọzae jọ fikinọ ọ nwa omẹ omaẹhẹ ọmoha fikinọ ọ tehe omẹ  otẹrọnọ isiahrẹ ohwo nọ o kpe keni ọ rẹ ruẹ uye orukelehwo nọ o kpe lemẹk kọ isia udhosa gbe ikpegbihrẹ  adamu ọ tẹ wariẹ lele aye riẹ wezẹ o te yẹ ọmọzae o te se odẹ riẹ sẹt keme ọ ta nọ ọghẹnẹ ọ rehọ ọmọ ọfa mu kẹ omẹ no evaọ ẹta ebẹle keme keni o kpe rie   yọ a yẹ ọmọzae kẹ sẹt o te se odẹ riẹ enọsh evaọ oke yena ahwo a te mu odẹ  họ ese



  onana họ obe ikuigbe adamu evaọ ẹdẹ nọ ọghẹnẹ ọ ma adamu ọ ma riẹ wọhọ ọyomariẹ   ọzae gbe aye ọ ma rai evaọ ẹdẹ nọ ọ rọ ma ae ọ ghale rai o te se ai ohwo  adamu ọ rria ikpe udhozezagbikpe  kẹsena o te yẹ ọmọzae nọ ọ wọhọ e riẹ nọ ọ rrọ uwoho riẹ o te se odẹ riẹ sẹt   nọ o yẹ sẹt no adamu ọ tẹ rria ikpe egba eree  yọ o yẹ emezae gbe emetẹ  fikiere edẹ uzuazọ adamu nọ ọ rria kpobi i bu te ikpe egba izii gbe ọgba  kẹsena o te whu  sẹt ọ rria ikpe udhusoigbisoi  kẹsena o te yẹ enọsh  nọ o yẹ enọsh no sẹt ọ tẹ rria ikpe egba eree gbe ihrẹ  yọ o yẹ emezae gbe emetẹ   fikiere edẹ uzuazọ sẹt nọ ọ rria kpobi i bu te ikpe egba izii gbe ikpegbivẹ  kẹsena o te whu  enọsh ọ rria ikpe udhonegbikpe kẹsena o te yẹ kinan   nọ o yẹ kinan no enọsh ọ tẹ rria ikpe egba eree gbe ikpegbisoi  yọ o yẹ emezae gbe emetẹ   fikiere edẹ uzuazọ enọsh nọ ọ rria kpobi i bu te ikpe egba izii gbe isoi  kẹsena o te whu  kinan ọ rria ikpe udhosagbikpe kẹsena o te yẹ mahalalẹl  nọ o yẹ mahalalẹl no kinan ọ tẹ rria ikpe egba eree gbe udhuvẹ  yọ o yẹ emezae gbe emetẹ   fikiere edẹ uzuazọ kinan nọ ọ rria kpobi i bu te ikpe egba izii gbe ikpe  kẹsena o te whu  mahalalẹl ọ rria ikpe udhosagbisoi kẹsena o te yẹ jerẹd  nọ o yẹ jerẹd no mahalalẹl ọ tẹ rria ikpe egba eree gbe ọgba  yọ o yẹ emezae gbe emetẹ   fikiere edẹ uzuazọ mahalalẹl nọ ọ rria kpobi i bu te ikpe egba eree gbe udhone gbe ikpegbisoi  kẹsena o te whu  jerẹd ọ rria ikpe udhoreegbivẹ  kẹsena o te yẹ enọk  nọ o yẹ enọk no jerẹd ọ tẹ rria ikpe egba eree  yọ o yẹ emezae gbe emetẹ   fikiere edẹ uzuazọ jerẹd nọ ọ rria kpobi i bu te ikpe egba izii gbe udhosagbivẹ  kẹsena o te whu  enọk ọ rria ikpe udhosagbisoi kẹsena o te yẹ mẹtusẹla  nọ o yẹ mẹtusẹla no enọk ọ ruabọhọ lele ọghẹnẹ uzẹme na nya evaọ ikpe egba esa  yọ o yẹ emezae gbe emetẹ   fikiere edẹ uzuazọ enọk nọ ọ rria kpobi i bu te ikpe egba esa gbe udhosagbisoi    enọk ọ ruabọhọ lele ọghẹnẹ uzẹme na nya kẹsena ọ gbẹ jọ họ keme ọghẹnẹ ọ rehọ e riẹ  mẹtusẹla ọ rria ikpe udhuziigbihrẹ  kẹsena o te yẹ lemẹk   nọ o yẹ lemẹk no mẹtusẹla ọ tẹ rria ikpe egba ihrẹ gbe udhonegbivẹ  yọ o yẹ emezae gbe emetẹ   fikiere edẹ uzuazọ mẹtusẹla nọ ọ rria kpobi i bu te ikpe egba izii gbe udhosagbizii  kẹsena o te whu  lemẹk ọ rria ikpe udhuziigbivẹ  kẹsena o te yẹ ọmọzae  o te se odẹ riẹ noa inọ ọnana ọ te wha omosasọ se omai rono iruo egaga mai gbe uye nọ o be bẹ omai fiki otọ na nọ  ọ bọwo ehao na   nọ o yẹ noa no lemẹk ọ tẹ rria ikpe egba isoi gbe udhone gbe ikpegbisoi  yọ o yẹ emezae gbe emetẹ  fikiere edẹ uzuazọ lemẹk nọ ọ rria kpobi i bu te ikpe egba ihrẹ gbe udhosa gbe ikpegbihrẹ  kẹsena o te whu  nọ noa ọ kpako te ikpe egba isoi  no o te yẹ shẹmham gbe jafẹt




  whaọ nọ ahwo a muhọ ebu no evaọ otọakpọ na je bi yẹ emetẹ  emọ ọghẹnẹ uzẹme na a te bi muẹrohọ nọ emetẹ ahwoakpọ a wo erru fikiere a te mu eyae nọ e were rai kpobi họ ẹrehọ kẹ omarai  kẹsena  ọ tẹ ta nọ me ti thihakọ kẹ ohwoakpọ ribri hikeme uwo gheghe ọ rrọ fikiere edẹ riẹ e te jọ ikpe udhozeza   nẹfilim na a jọ otọakpọ na evaọ oke yena gbe ikpe nọ i lele i rie evaọ oke yena emọ ọghẹnẹ uzẹme na a je lele emetẹ ahwoakpọ wezẹ yọ a yẹ emezae kẹ ae ae a jọ egba evaọ oke nọ u kpemu ahwo nọ odẹ rai u je do  fikiere  ọ tẹ ruẹ nọ umuomu ohwoakpọ o re ruaro evaọ otọakpọ na yọ eware kpobi nọ ọ be jọ udu riẹ roro ẹsikpobi eyoma ọvo   o tẹ da  nọ ọ ma ahwo fihọ otọakpọ na yọ o kẹ riẹ uye evaọ udu   fikiere  ọ tẹ ta nọ me ti hwere ahwo nọ mẹ ma no otọ na no te ahwo te erao ẹwho erao nọ i re si evaọ otọ te emama nọ e rẹ rra evaọ obọ ehru keme o da omẹ nọ mẹ ma rai  rekọ noa ọ jọ emamọ ohwo evaọ aro   onana họ ikuigbe noanoa ọ jọ ọzae okiẹrẹe ọ jọ ohwo nọ ọ kare oruthọ evaọ udevie ahwo oke riẹ noa o lele ọghẹnẹ uzẹme na nya   nọ oke o be nyaharo na noa o te yẹ emezae esa shẹm ham gbe jafẹt  rekọ otọakpọ na o raha no evaọ aro ọghẹnẹ uzẹme na yọ ozighi ọ vọ otọakpọ na   ẹhẹ ọghẹnẹ o rri otọakpọ na ọ tẹ ruẹ nọ o raha no ahwo kpobi nọ a rrọ otọakpọ na a raha no  kẹsena ọghẹnẹ ọ tẹ ta kẹ noa nọ mẹ jiroro no inọ mẹ te raha ahwo kpobi no keme ozighi ọ vọ otọakpọ na fiki rai fikiere mẹ be raha ae kugbe otọakpọ na   rehọ emamọ ure ku okọ kẹ omarawho re ku ibriwou fihọ okọ na jẹ rehọ ikota ralọ iẹe te obeva te otafe   enẹ who ti ku ei okọ na u re theri te ikiubiti egba esa  o rẹ kẹre te ikiubiti udhuvẹgbikpe yọ u re kpehru te ikiubiti ọgba   who re ru unwido fihọ okọ na nọ elo ọ rẹ rọ ruọ eva riẹ no umuo ikiubiti ọvo no obehru ze who re ru unuẹthẹ okọ na fihọ ofẹ uthethei riẹ yọ okọ na u re wo edhe ọsosuọ edhe avọ ivẹ gbe edhe avọ esa  rọkẹ omẹ mẹ be te rehọ owhe ku otọakpọ na nọ mẹ te rọ raha omama kpobi nọ u wo ẹwẹ uzuazọ no otọ idhiwu na oware kpobi nọ o rrọ otọakpọ na u ti whu   yọ mẹ be re ọvọ kugbe owhẹ whọ rẹ ruọ eva okọ na whẹ emezae ra aye ra gbe eyae emezae ra   who re su koghẹrẹ koghẹrẹ omama kpobi nọ o rrọ uzuazọ ivivẹ ruọ eva okọ na re e ruẹse zọ te ọrọ ọzae te ọrọ aye  emama nọ e rẹ rra ọvuọ oghoghẹrẹ rai erao ẹwho ọvuọ oghoghẹrẹ rai erao nọ i re si evaọ otọ kpobi ọvuọ oghoghẹrẹ rai ivivẹ evaọ oghẹrẹ ọvuọvo e te nyabru owhẹ ziọ eva okọ na re e ruẹse zọ   rọkẹ owhẹ who re koko oghoghẹrẹ emu kpobi họ nọ whọ rẹ rehọ lele oma ruọ okọ na nọ whẹ avọ erao na a te re  noa o te ru eware kpobi nọ ọghẹnẹ ọ ta kẹe nwanọ ere o ru




  nọ oyena o vrẹ no  ọ tẹ ta kẹ noa nọ ruọ eva okọ na whẹ avọ ekru ra kpobi keme whẹ họ ohwo nọ mẹ ruẹ nọ o kiẹrẹe evaọ aro mẹ evaọ oge nana   whọ rẹ rehọ koghẹrẹ koghẹrẹ arao nọ ọ fo ihrẹ ọrọ ọzae avọ aye riẹ yọ koghẹrẹ koghẹrẹ arao nọ ọ fo ho ivẹ ọvo ọrọ ọzae avọ aye riẹ   yọ emama nọ e rẹ rra evaọ ehru ihrẹ ọrọ ọzae avọ ọrọ aye re e ruẹse zọ je yẹ fihọ otọakpọ na soso   keme edẹ ihrẹ ọvo i kiọkọ me ti ru oso rrọ fihọ otọakpọ na edẹ udhuvẹ gbe eso udhuvẹ yọ me ti hwere oware kpobi nọ o rrọ uzuazọ nọ mẹ ma no otọ na   noa o te ru oware kpobi nọ  ọ ta kẹe  ikpe egba ezeza  noa ọ jọ nọ owhe na o ro ku otọakpọ na  fikiere noa avọ emezae riẹ aye riẹ gbe eyae emezae riẹ a tẹ ruọ eva okọ na taure owhe na ọ tẹ te ze   koghẹrẹ koghẹrẹ arao nọ ọ fo gbe koghẹrẹ koghẹrẹ arao nọ ọ fo ho gbe emama nọ e rẹ rra gbe omama kpobi nọ o rẹ nya evaọ otọ na   e tẹ ruọ eva okọ na bru noa ivivẹ te ọrọ ọzae avọ ọrọ aye nwane wọhọ epanọ ọghẹnẹ ọ ta kẹ noa   nọ edẹ ihrẹ e vrẹ no owhe na o te ku otọakpọ na  evaọ ukpe avọ egba ezeza  ọrọ uzuazọ noa evaọ amara avọ ivẹ evaọ ẹdẹ avọ ikpegbihrẹ amara na evaọ ẹdẹ yena iyeriame erọ ame obuobu orereghe na kpobi e tẹ sa zue inuethẹ ame obọ idhiwu na i te rovie   oso ọ tẹ rrọ fihọ otọakpọ na edẹ udhuvẹ gbe eso udhuvẹ   evaọ ẹdẹdẹ yena noa ọ tẹ ruọ eva okọ na tei te emezae riẹ shẹm ham avọ jafẹt gbe aye riẹ gbe eyae esa emezae riẹ  a tẹ ruọ eva kugbe arao ẹwọ kpobi ọvuọ oghoghẹrẹ riẹ gbe arao ẹwho kpobi ọvuọ oghoghẹrẹ riẹ gbe arao nọ o re si evaọ otọ kpobi evaọ otọakpọ na ọvuọ oghoghẹrẹ riẹ gbe omama nọ o rẹ rra kpobi ọvuọ oghoghẹrẹ riẹ ọvra kpobi omama kpobi nọ u wo ibekpe   i te je kpobọ okọ na bru noa ivivẹ ọrọ omama kpobi nọ u wo ẹwẹ uzuazọ  fikiere a tẹ ruọ eva omama kpobi ọrọ ọzae avọ ọrọ aye nwane wọhọ epanọ ọghẹnẹ ọ ta kẹe kẹsena  ọ tẹ kare ẹthẹ na  oso na ọ tẹ jẹ rrọ fihọ otọakpọ na edẹ udhuvẹ ame na o te je dhe ebuebu o te mu okọ na họ ẹwọ no otọ okọ na u te je vori evaọ ehru otọakpọ na   ame na ọ tẹ te vọ oria kpobi je bi dhe ebuebu evaọ otọakpọ na rekọ okọ na u je vori evaọ ehru ame na   ame na ọ vọ otọakpọ na te epanọ o ro ruru igbehru kpobi nọ i kpehru gaga evaọ otọ idhiwu na soso   ame na ọ rehọ ikiubiti ikpegbisoi kpehru vi igbehru na  fikiere emama kpobi nọ e rrọ uzuazọ nọ e jẹ nya evaọ otọakpọ na i te whu emama nọ e rẹ rra erao ẹwho erao ẹwọ emama nọ e rẹ jọ usu ovo buobu gbe ahwoakpọ kpobi   omama kpobi nọ o jọ otọ oyaya na nọ u wo ẹwẹ uzuazọ evaọ ighoghoinwe riẹ u te whu   fikiere ọghẹnẹ o te hwere oware kpobi nọ o rrọ uzuazọ no otọakpọ na te ohwo erao erao nọ i re si evaọ otọ gbe emama nọ e rẹ rra evaọ ehru a hwere i rai kpobi no otọakpọ na noa avọ enọ e jọ okọ na kugbei ọvo a zọ   ame na o te gbe ruru otọakpọ na edẹ udhuhrẹgbikpe 




  rekọ ọghẹnẹ ọ tẹ kareghẹhọ noa gbe erao ẹwọ gbe erao ẹwho kpobi nọ e jọ okọ na kugbei ọghẹnẹ o te ru re ofou o fou otọakpọ na ame na o te muhọ ẹkpọ   iyeriame obọ ehru na gbe inuethẹ ame obọ idhiwu na e tẹ kare fikiere oso nọ ọ jẹ rrọ no obọ idhiwu ze na ọ tẹ ka   kẹsena ame na o te muhọ ẹkpọ no otọakpọ na ẹmẹrera nọ edẹ udhuhrẹgbikpe  e vrẹ no yọ ame na o kpotọ no   evaọ amara avọ ihrẹ evaọ ẹdẹ avọ ikpegbihrẹ amara na okọ na u te muotọ evaọ igbehru ararat   yọ ame na ọ jẹ rọ ẹmẹrera kpọ rite amara avọ ikpe evaọ amara avọ ikpe na evaọ ẹdẹ ọsosuọ amara na ehru igbehru na e tẹ romavia  fikiere nọ edẹ udhuvẹ e vrẹ no noa o te rovie unwido nọ o ru fihọ okọ na   je vi ọkọlọbe jọ ruọ otafe ọ jẹ hae rra vrẹ jẹ rra zihe ze bẹsenọ ame na ọ rọ kpọ no otọakpọ na no  uwhremu na o te vi erueruẹ vrẹ re ọ riẹ sọ ame na ọ kpọ no otọ na no   erueruẹ na ọ ruẹ oria eriosehọ ọvuọvo nọ o re kiemu hufikiere o te zihe bru ei ziọ okọ na keme ame ọ gbẹ rrọ otọakpọ na soso fikiere ọ tẹ rriẹ obọ ruọ otafe ọ tẹ rehọ iẹe ruọ okọ na   ọ tẹ hẹrẹ edẹ ihrẹ efa ọ tẹ wariẹ vi erueruẹ na no okọ na vrẹ   nọ erueruẹ na o zihe bru ei ze evaọ ubrobọ owọwọ ọ tẹ ruẹ nọ obe ure olivi nọ a kọrọ obọ o rrọ ugbunu riẹ! fikiere noa ọ tẹ riẹ nọ ame na ọ kpọ no otọakpọ na no   ọ tẹ jẹ hẹrẹ edẹ ihrẹ efa kẹsena o te vi erueruẹ na ruọ otafe rekọ o gbe zihe bru ei ze ofa ha  evaọ ukpe avọ egba ezeza gbe ọvo  evaọ amara ọsosuọ evaọ ẹdẹ ọsosuọ amara na yọ ame na ọ kpọ no otọakpọ na no noa o te rovie abọ obehru okọ na jẹ ruẹ nọ otọ na u muhọ ẹya no   evaọ amara avọ ivẹ evaọ ẹdẹ avọ udhegbihrẹ amara na yọ otọakpọ na o ya kpobi no  kẹsena ọghẹnẹ ọ tẹ ta kẹ noa nọ   no evaọ okọ na ze whẹ aye ra emezae ra gbe eyae emezae ra   rehọ koghẹrẹ koghẹrẹ emama kpobi nọ e rrọ uzuazọ lele oma ruọ otafe emama nọ e rẹ rra gbe erao na gbe erao kpobi nọ i re si evaọ otọakpọ na re i yẹ evaọ otọakpọ na a ve vihọ jẹ jọ buobu evaọ otọakpọ na  fikiere noa ọ tẹ ruọ otafe avọ emezae riẹ aye riẹ gbe eyae emezae riẹ   omama kpobi nọ o rrọ uzuazọ arao kpobi nọ o re si evaọ otọ gbe omama kpobi nọ o rẹ rra gbe omama kpobi nọ o rẹ nya evaọ otọakpọ na e tẹ nya no okọ na ze uyuyẹ   kẹsena noa ọ tẹ bọ agbadaidhe kẹ  ọ tẹ jọ usu koghẹrẹ koghẹrẹ erao kpobi nọ e fo gbe koghẹrẹ koghẹrẹ emama nọ e rẹ rra kpobi nọ e fo rehọ erao jọ ze ro dhe idhe emahọ evaọ ehru agbadaidhe na    o te mu ore awere họ eyo fikiere  ọ tẹ jọ evaọ udu riẹ ta nọ mẹ rẹ gbẹ rọ fiki ohwoakpọ bọwo otọ na ehao ofa ha keme eware nọ ohwo ọ be jọ udu riẹ roro i yoma no oke emaha riẹ ze yọ mẹ te gbẹ wariẹ raha oware kpobi nọ o rrọ uzuazọ ofa ha wọhọ epanọ me ru na   no umuo enẹna vrẹ oke ovo o te jariẹ hẹ evaọ otọakpọ na nọ oke ekakọ gbe ivuẹvu edhedhẹ gbe ẹrrorro ezi ivo gbe ezi ekpahegbe ẹdẹ gbe aso i ti ro notọ




  ọghẹnẹ ọ tẹ ghale noa avọ emezae riẹ ọ tẹ ta kẹ ae nọ wha vihọ re wha jọ buobu jẹ vọ otọakpọ na   ozọ rai gbe idudu rai e te jọ oma omama kpobi nọ u wo uzuazọ evaọ otọakpọ na gbe omama kpobi nọ o rẹ rra evaọ ehru omama kpobi nọ o rẹ nya evaọ otọ na gbe iyei abade na kpobi a rehọ e rai họ owhai obọ no   arao kpobi nọ ọ rẹ nya nọ ọ rrọ uzuazọ ọ rẹ sae jọ emuore kẹ owhai nwane wọhọ epanọ mẹ kẹ owhai ẹbe ọrọrọ na ere mẹ be rehọ aikpobi kẹ owhai  rekọ uwo na ọvo wha rẹ re wha rẹ re uzuazọ riẹ hẹ koyehọ azẹ riẹ   u te no ere no mẹ te nekpẹ azẹ uzuazọ rai mẹ te nekpẹ mi omama kpobi nọ o rrọ uzuazọ yọ mẹ te jọ obọ ohwo kpobi nekpẹ uzuazọ oniọvo riẹ   ohwo kpobi nọ o kpe azẹ ohwo ohwo o ti kpe azẹ riẹ re keme uwoho ọghẹnẹ oye ọghẹnẹ ọ rọ ma ohwo  rọkẹ owhai wha vihọ re wha jọ buobu re wha vihọ gaga evaọ otọakpọ na je dhe ebuebu  kẹsena ọghẹnẹ ọ tẹ ta kẹ noa avọ emezae riẹ nọ   obọnana mẹ be re ọvọ mẹ kugbe owhai je kugbe emọ rai nọ i ti lele owhai   je kugbe omama kpobi nọ o rrọ uzuazọ nọ o rrọ kugbe owhai evra na erao na gbe emama kpobi nọ e rrọ uzuazọ evaọ otọakpọ na kugbe owhai enọ i no okọ na ze kpobi omama kpobi nọ o rrọ uzuazọ evaọ otọakpọ na   ẹhẹ mẹ be re ọvọ mẹ kugbe owhai ame owhe ọ te gbẹ wariẹ raha uwo kpobi ofa ha yọ owhe ọ te gbẹ wariẹ raha otọakpọ na ofa ha  ọghẹnẹ o fibae nọ onana họ oka ọvọ nọ mẹ be re kugbe owhai gbe omama kpobi nọ o rrọ uzuazọ nọ o rrọ kugbe owhai rọkẹ ige obaro kpobi   me bi fi usiame mẹ họ ẹgho na yọ o te jọ oka ọvọ nọ ọ rrọ udevie mẹ avọ otọakpọ na   oke kpobi nọ me ru ẹgho fihọ ehru otọakpọ na usiame na o te romavia hrọ evaọ ẹgho na   yọ mẹ te ginẹ kareghẹhọ ọvọ mẹ nọ mẹ re kugbe owhai gbe koghẹrẹ koghẹrẹ omama kpobi nọ o rrọ uzuazọ yọ ame o ti gbe zihe ruọ owhe nọ ọ rẹ raha uwo kpobi ofa ha   usiame na o te romavia evaọ ẹgho na yọ mẹ te ruẹ e riẹ hrọ jẹ kareghẹhọ ọvọ ebẹdẹ bẹdẹ nọ ọ rrọ udevie ọghẹnẹ avọ koghẹrẹ koghẹrẹ omama kpobi nọ o rrọ uzuazọ evaọ otọakpọ na  ọghẹnẹ ọ tẹ wariẹ ẹme na kẹ noa nọ onana họ oka ọvọ nọ mẹ be re kugbe uwo kpobi nọ o rrọ otọakpọ na  emezae noa nọ i no okọ na ze họ shẹm ham gbe jafẹtuwhremu na ham o te yẹ kenan   esa nana e jọ emezae noa yọ oma rai ahwo otọakpọ na kpobi a no ze jẹ vaha ruọ eria kpobi  whaọ noa o te mu iruo ọwhẹrẹ họ ọ tẹ kọ ọgbọ evaene   nọ ọ da enwaene na u te mu ei ọ tẹ bafihọ evaọ uwouudhu riẹ   ham ọsẹ kenan ọ ruẹ ẹba ọsẹ riẹ ọ tẹ vuẹ inievo ivẹ riẹ evaọ obọ otafe  fikiere shẹm avọ jafẹt a tẹ rehọ ohọ a te fi ei họ ẹkoko rai jẹ nya ukuke ruọ eva a tẹ rọ ere ruru ẹba ọsẹ rai yọ a ku ovao fiẹ fikiere a ruẹ ẹba ọsẹ rai hi  nọ noa ọ rọwo no ibiaro udi na ze jẹ riẹ oware nọ ọmọzae riẹ nọ ọ mae maha o ru rie   ọ tẹ ta nọmẹ bọwo kenan ehaojọ ọ jọ ọrigbo nọ ọ mai kpotọ kẹ inievo riẹ  o te fibae nọjọ ujiro u te  ọghẹnẹ shẹmjọ kenan ọ jọ ọrigbo kẹe  jọ ọghẹnẹ ọ kẹ jafẹt oria okẹkẹejọ ọ rria iwouudhu shẹmjọ kenan ọ jọ ọrigbo kẹe re  noa ọ tẹ gbẹ rria ikpe egba esa gbe udhuvẹgbikpe  nọ owhe na o ku vrẹ no   fikiere edẹ uzuazọ noa kpobi i bu te ikpe egba izii gbe udhuvẹgbikpe  kẹsena o te whu




  onana họ ikuigbe emezae noa shẹm ham gbe jafẹta yẹ emọ nọ owhe na o ku vrẹ no   emezae jafẹt họ gomamagọg medeyai jevan tubal mishẹk gbe taeras  emezae goma họ ashkenaz raefat gbe togama  emezae jevan họ elaeshah tashish kitim gbe dodenim  oma ahwo nana ahwo nọ a rẹ rria ikoliko na a no ze vaha ruọ ekwotọ rai ọvuọ evẹrẹ rai gbe iviuwou rai gbe erẹwho rai  emezae ham họ kush mizreyẹm put gbe kenan  emezae kush họ siba havila sabta reama gbe sabtikaemezae reama họ shiba avọ didan  kush họ ọsẹ nimrọd ọye họ ohwo ọsosuọ nọ o zihe ruọ ohwo ologbo evaọ otọakpọ na   o zihe ruọ ozuẹ ologbo nọ ọ wọso  oyejabọ nọ a rẹ rọ ta nọ wọhọ nimrọd ozuẹ ologbo nọ ọ wọso     uvie riẹ o jọ bebẹl irẹk akad gbe kalnẹ evaọ ẹkwotọ shaena   o no ẹkwotọ yena kpohọ asiria ọ tẹ bọ nanivi rehobọtiyẹr kela   gbe risẹn evaọ udevie nanivi avọ kela onana họ okpẹwho ologbo na  mizreyẹm họ ọsẹ ludim anamim lẹhebim naftuhim  patrusim kasluhim ọnọ ahwo filistia a no oma riẹ ze gbe kaftorẹm  kenan họ ọsẹ saedọn ọmọ ọsosuọ riẹ gbe hẹt   jegbe ahwo jebus ahwo amọ ahwo gẹgash   ahwo hiv ahwo uyẹ arkae ahwo sin   ahwo avad ahwo zẹma gbe ahwo hematuwhremu na iviuwou ahwo kenan e tẹ vaha   fikiere uwhru ahwo kenan u no saedọn rite obọ gira kẹle gaza je te obọ sọdọm gomora adma gbe zeboyẹm kẹle lesha   enana họ emezae ham lele ọvuọ iviuwou rai gbe evẹrẹ rai ekwotọ rai gbe erẹwho rai  shẹm o yẹ emọ re ọye họ ọsẹesẹ emezae iba kpobi gbe oniọvoọmọzae jafẹt ọkpako rai kpobi   emezae shẹm họ ilam asshọ apakshad lọd gbe eram  emezae eram họ ọz họl gita gbe mash  apakshad họ ọsẹ shila shila họ ọsẹ iba  emezae ivẹ a yẹ kẹ iba odẹ ọjọ pilẹg keme evaọ oke uzuazọ riẹ otọakpọ na o hẹriẹ odẹ oniọvo riẹ họ jọktan  jọktan họ ọsẹ almodad shilẹf hezamevẹt jira  hedoram uzal dikla   obal abimẹl shiba   ofayahavila gbe jobab enana kpobi yọ emezae jọktan  ẹkwotọ nọ a jẹ rria o no misha te obọ sifa ubrotọ igbehru obọ ovathaọre na  enana họ emezae shẹm lele ọvuọ iviuwou rai gbe evẹrẹ rai ekwotọ rai gbe erẹwho rai  enana họ iviuwou emezae noa lele ọvuọ iviuwou rai gbe erẹwho rai oma enana erẹwho na a vaha no ze ruọ otọakpọ na nọ owhe na o ku vrẹ no




  whaọ otọakpọ na kpobi o jẹ ta ẹvẹrẹ ọvo gbe oghẹrẹ eme evo  nọ a jẹ nya rri ofẹ ovathaọre na a tẹ ruẹ ukiekpotọ opraprara jọ evaọ ẹkwotọ shaena a te mu etẹe họ ẹria   kẹsena a tẹ ta kẹ ohwohwo nọ wha nyaze! joma ma ibriki jẹ rọ erae ru ai ga fikiere ibriki a jẹ rọ bọ viukpọ itho yọ bitumẹn a jẹ yẹ fihọ ai rọ ta ai kugbe  a tẹ ta nọ wha nyaze! joma bọ okpẹwho kẹ omamai gbe uwou ukpehru nọ u re kpehru te obọ idhiwu re ma wo odẹ nọ u re do kẹ omamai re ma gbẹ vaha ruọ otọakpọ na soso ho  kẹsena  ọ tẹ ze otọ re ọ ruẹ okpẹwho na gbe uwou ukpehru nọ emọ ahwo a be bọ na    ọ tẹ ta nọ rri! ahwo ọvo a rrọ yọ a be ta ẹvẹrẹ ọvo who rri oware nọ a muhọ eru no! whaọ oware ovo o riẹ hẹ nọ a ti wo họ iroro inọ a re ru nọ a te sai ru hu   nyaze! joma kpobọ otọ re ma fi ozighi họ ẹvẹrẹ rai re a gbe yo ẹvẹrẹ ohwohwo ho   fikiere  ọ tẹ vaha ae no etẹe ruọ otọakpọ na soso a tẹ rọ ẹmẹrera siọ okpẹwho na ba ẹbọ   oyejabọ nọ a ro sei bebẹl keme etẹe  o jo fi ozighi họ ẹvẹrẹ otọakpọ na kpobi  ọ tẹ vaha ae no etẹe ruọ otọakpọ na soso  onana họ ikuigbe shẹmshẹm ọ jọ ikpe udhusoi  nọ o yẹ apakshad ikpe ivẹ nọ owhe na o ku vrẹ no   nọ o yẹ apakshad no shẹm ọ tẹ gbẹ rria ikpe egba isoi  yọ o yẹ emezae gbe emetẹ  apakshad ọ rria ikpe ọgbagbisoi kẹsena o te yẹ shila   nọ o yẹ shila no apakshad ọ tẹ gbẹ rria ikpe egba ene gbe esa  yọ o yẹ emezae gbe emetẹ  shila ọ rria ikpe ọgba kẹsena o te yẹ iba   nọ o yẹ iba no shila ọ tẹ gbẹ rria ikpe egba ene gbe esa  yọ o yẹ emezae gbe emetẹ  iba ọ rria ikpe ọgbagbene kẹsena o te yẹ pilẹg   nọ o yẹ pilẹg no iba ọ tẹ gbẹ rria ikpe egba ene gbe ọgba  yọ o yẹ emezae gbe emetẹ  pilẹg ọ rria ikpe ọgba kẹsena o te yẹ riu   nọ o yẹ riu no pilẹg ọ tẹ gbẹ rria ikpe egba ivẹ gbe izii  yọ o yẹ emezae gbe emetẹ  riu ọ rria ikpe ọgbagbivẹ kẹsena o te yẹ sirọg   nọ o yẹ sirọg no riu ọ tẹ gbẹ rria ikpe egba ivẹ gbe ihrẹ  yọ o yẹ emezae gbe emetẹ  sirọg ọ rria ikpe ọgba kẹsena o te yẹ nahọ   nọ o yẹ nahọ no sirọg ọ tẹ gbẹ rria ikpe egba ivẹ  yọ o yẹ emezae gbe emetẹ  nahọ ọ rria ikpe udhegbizii kẹsena o te yẹ tera   nọ o yẹ tera no nahọ ọ tẹ gbẹ rria ikpe udhusoi gbe ikpegbizii  yọ o yẹ emezae gbe emetẹ  tera ọ rria ikpe udhosagbikpe kẹsena o te yẹ abramnahọ gbe heran  onana họ ikuigbe teratera o yẹ abram nahọ gbe heran heran o te yẹ lọt   nọ tera ọsẹ riẹ ọ gbẹ jọ uzuazọ heran o te whu evaọ ẹkwotọ nọ a jọ yẹi evaọ ọr ọrọ ahwo kaldia   abram avọ nahọ a wo eyae odẹ aye abram họ serai odẹ aye nahọ kọ milka ọmọtẹ heran ọsẹ milka gbe iska   whaọ serai ọ jọ ọga o wo ọmọ họ  tera ọ tẹ rehọ abram ọmọzae riẹ gbe lọt ọmọuruọmọ riẹ ọnọ ọ rrọ ọmọzae heran gbe serai aye ọmọ riẹ aye abram ọmọzae riẹ a te lele iei no ẹwho ọr ọrọ ahwo kaldia re a kpohọ ẹkwotọ kenan a te ti te heran je mu etẹe họ ẹria   edẹ uzuazọ tera i bu te ikpe egba ivẹ gbe isoi  kẹsena tera o te whu evaọ heran




   ọ tẹ ta kẹ abram nọ nya no ẹkwotọ ra gbe udevie imoni ra gbe uwou ọsẹ ra re who kpohọ ẹkwotọ nọ me bi ti dhesẹ kẹ owhẹ  me ti ru owhẹ fihọ orẹwho ulogbo mẹ te ghale owhẹ me ti ru odẹ ra rro yọ who ti zihe ruọ oghale   mẹ te ghale enọ e ghale owhẹ ohwo nọ o duwu owhẹ iyei mẹ te bọwo iẹe ehao yọ oghale u ti gine te iviuwou otọ na kpobi ẹkwoma ra  fikiere abram ọ tẹ nya nwane wọhọ epanọ  ọ ta kẹe na yọ lọt o lele i rie abram ọ jọ ikpe udhosa gbe ikpegbisoi nọ o no heran   abram ọ rehọ aye riẹ serai gbe lọt ọmọ oniọvo riẹgbe eyero kpobi nọ a kokohọ gbe idibo nọ a jọ heran wo a tẹ ruọ edhere bi kpobọ ẹkwotọ kenan nọ a te ẹkwotọ kenan   abram ọ tẹ nya ẹkwotọ na duwu rite oria nọ a re se shẹkẹm nọ o kẹle ire ilogbo morẹ evaọ oke yena ahwo kenan a jọ ẹkwotọ na   kẹsena  ọ tẹ romavia kẹ abram jẹ ta kẹe nọ mẹ te rehọ ẹkwotọ nanakẹ emọ ra fikiere ọ tẹ bọ agbadaidhe fihọ etẹe kẹ  nọ ọ romavia kẹe na   kẹsena ọ tẹ wọ no etẹe kpohọ ubrotọ igbehru nọ o rrọ ovathaọre bẹtẹl kọ etẹe ọ rọ uwouudhu riẹ vi yọ bẹtẹl ọ rrọ ofẹ ukiediwoọre riẹ avọ ai nọ ọ rrọ ofẹ ovathaọre riẹ ọ tẹ bọ agbadaidhe fihọ etẹe kẹ  je mu odẹ  họ ese   nọ oke jọ o vrẹ no abram ọ tẹ wọ no etẹe jẹ rọ ovao rri obọ negẹb jẹ wọ no oria ruọ oria  whaọ ohọo u te je mu evaọ ẹkwotọ na abram o te bi kpobọ ijipti re ọ rria obei etoke jọ keme ohọo nọ u je mu evaọ ẹkwotọ na o jọ gaga   nọ ọ be te ruọ eva ijipti ọ tẹ ta kẹ aye riẹ serai nọ ivie gaviezọ! mẹ riẹ nọ whẹ yọ aye nọ o wo erru gaga   fikiere nọ ahwo ijipti a te ruẹ owhẹ a te seba ẹta ha inọ ‘nọ aye riẹ’ kẹsena a ve ti kpe omẹ no rekọ a vẹ te siọ owhẹ ba uzuazọ   ivie ta nọ whẹ yọ oniọvoọmọtẹ mẹ re oma o sae fọ omẹ fiki ra re a siọ omẹ ba ekpe no  nọ abram ọ nwane ruọ eva ijipti ahwo ijipti a te muẹrohọ nọ aye na o wo erru gaga   ikpahwoesuo fẹro a ruẹ e riẹ re a te mu ei họ ejiri kẹ fẹro fikiere a tẹ rehọ iẹe ziọ uwou fẹro   ọ riẹ abram ru fiki riẹ o te wo igodẹ iruẹ eketekete ezae gbe erọ eyae idiboemezae gbe idiboemetẹ gbe ekamẹle   kẹsena  ọ tẹ rehọ eyaoegaga tehe fẹro avọ ahwo uwou riẹ fiki serai aye abram  fikiere fẹro o te se abram ọ tẹ ta kẹe nọ kinọ eme who ru omẹ na? fikieme whọ gbẹ vuẹ omẹ nọ aye ra ha?   fikieme whọ jẹ ta nọ ‘oniọvoọmọtẹ mẹ’ nọ o lẹliẹ omẹ jẹ te rehọ iẹe re ọ jọ aye mẹ? aye ra ọna rehọ iẹe whọ nya!   fikiere fẹro ọ tẹ kpokpa họ ahwo riẹ obọ kpahe abram a tẹ rehọ iẹe avọ aye riẹ gbe eware nọ o wo kpobi vrẹ




  kẹsena abram o te no ijipti bi kpobọ negẹb ọyomariẹ avọ aye riẹ gbe eware kpobi nọ o wo te lọt   abram o fe gaga o wo erao gbe isiliva gbe igoru buobu   o je wohọ eria avọ eria nọ o je no negẹb kpobọ bẹtẹl bẹsenọ o ro te oria nọ uwouudhu riẹ o jọ vẹre evaọ udevie bẹtẹl avọ ai   oria nọ ọ bọ agbadaidhe fihọ vẹre na abram ọ jọ etẹe se odẹ   whaọ lọt nọ o bi lele abram o wo igodẹ re iruẹ gbe iwouudhu  fikiere otọ na u te epanọ aikpobi a rẹ rọ rria oria ovona ha eware rai i bu gaga te epanọ a gbẹ sae rọ rria kugbe he   onana o tẹ whae ze nọ ẹwhọ ọ rọ romavia evaọ udevie enọ i bi su erao abram gbe enọ i bi su erao lọt evaọ oke yena ahwo kenan gbe ahwo pẹriz a jẹ rria ẹkwotọ na   fikiere abram ọ tẹ ta kẹ lọt nọ ivie u fo re ẹwhọ ọ jọ udevie mẹ avọ owhẹ hẹ gbe udevie enọ i bi su erao mẹ avọ enọ i bi su erao ra keme mai inievo   kọ otọ na soso u gbe riama fihọ kẹ owhẹ? ivie hẹriẹ no omẹ who te kpohọ ẹkpẹlobọ me ve kpohọ obọze rekọ otẹrọnọ who kpohọ obọze me ve kpohọ ẹkpẹlobọ   fikiere lọt ọ tẹ kpare aro riẹ ọ tẹ ruẹ nọ ubrotọ jọdan na soso yọ ubrotọ nọ u wo ame ziezi taure  ọ tẹ te raha sọdọm avọ gomora o jọ wọhọ ọgbọ  wọhọ ẹkwotọ ijipti rite ugbo obọ zoa   lọt ọ tẹ salọ ubrotọ jọdan na soso kẹ omariẹ lọt ọ tẹ kwa kpohọ ofẹ ovathaọre na a tẹ hẹriẹ no ohwohwo   abram ọ tẹ jẹ rria ẹkwotọ kenan rekọ lọt ọ tẹ jẹ rria ofẹ ikpewho nọ e rrọ ubrotọ na ukuhọ riẹ ọ tẹ rọ uwouudhu riẹ vi kẹle sọdọm   whaọ ahwo sọdọm a jọ ahwo omuomu erahaizi ilogbo evaọ aro   nọ lọt ọ hẹriẹ no abram no  ọ tẹ ta kẹ abram nọ ivie kpare aro ra re whọ jọ oria nọ whọ rrọ na rri kpobọ ẹkpẹlobọ ovathaọre gbe obọze ovathaọre ovathaọre gbe ukiediwoọre   keme ẹkwotọ nọ whọ be ruẹ na kpobi mẹ te rehọ iẹe kẹ owhẹ avọ emọ ra re o jọ ọrai bẹdẹ bẹdẹ   yọ me ti ru emọ ra wọhọ ibiẹkpẹotọakpọ na re otẹrọnọ ohwo jọ ọ rẹ sai kele ibiẹkpẹ otọakpọ na a te sai kele emọ ra   kpama re whọ nya ẹkwotọ na duwu uthethei gbe okẹkẹe otọ na keme whẹ mẹ te rehọ iẹe kẹ   fikiere abram ọ tẹ gbẹ jẹ rria iwouudhu uwhremu na ọ tẹ nyaze te rria udevie ire ilogbo mamre nọ e rrọ hebrọn ọ tẹ bọ agbadaidhe fihọ etẹe kẹ 




  whaọ evaọ edẹ amrafẹl ovie shaena eriọk ovie ẹlesar kẹdọlaoma ovie ilam gbe taedal ovie goyẹm   enana e tẹ wọ ẹmo bru bira ovie sọdọm biẹsha ovie gomora shaenab ovie adma shẹmiba ovie zeboyẹm gbe ovie bila koyehọ zoa   enana kpobi a te kuomagbe evaọ ukiekpotọ sidim koyehọ abade uwhei na  ikpe ikpegbivẹ a rọ gbodibo kẹ kẹdọlaoma no rekọ evaọ ukpe avọ ikpegbesa a tẹ kpareso ẹe   fikiere evaọ ukpe avọ ikpegbene kẹdọlaoma avọ ivie nọ e jọ abọ riẹ a tẹ wọ ze a te fi ahwo rẹfeyẹm kparobọ evaọ ashterọtkaneyim ahwo zuzim evaọ ham ahwo imim evaọ shevẹkiriateyẹm   gbe ahwo họr evaọ ugbehru rai nọ o rrọ siya rite ẹlperan nọ o rrọ udhude na   kẹsena a te kuomarẹriẹ jẹ ziọ ẹnmishpat koyehọ kedẹsh a te fi ẹkwotọ ahwo amalẹk soso kparobọ gbe ahwo amọ nọ a jẹ rria hazazọntama  evaọ oke nana ovie sọdọm ọ tẹ wọ ẹmo gbe ovie gomora ovie adma ovie zeboyẹm gbe ovie bila koyehọ zoa a tẹ ruẹrẹ omarai họ utu ẹmo bru rai evaọ ukiekpotọ sidim   bru kẹdọlaoma ovie ilam taedal ovie goyẹm amrafẹl ovie shaena gbe eriọk ovie ẹlesar ivie ene wọso ivie isoi   whaọ egọdọ bitumẹn e vọ ukiekpotọsidim ivie sọdọm avọ gomora a tẹ jẹ gwọlọ dhẹ vabọ rekọ a te kie fihọ ae enọ i kiọkọ a tẹ dhẹ kpobọ ubrotọ igbehru na   kẹsena enọ i fi kparobọ na a tẹ kwa eware sọdọm gbe gomora kpobi rehọ gbe emu rai a tẹ ruọ edhere   a mu lọt ọmọ oniọvo abram re ọnọ ọ jẹ rria sọdọm a tẹ jẹ kwa eware riẹ a tẹ ruabọhọ onya rai  kẹsena ọzae jọ nọ ọ dhẹ vabọ ọ tẹ nyaze te vuẹ abram ohwo hibru na evaọ oke yena ọ jẹ rria udevie ire ilogbo mamre ohwo amọ na oniọvoọmọzae ẹshkọl avọ ena ezae nana a jọ ahwo abram   kọ ere abram o ro yo nọ a mu omoni riẹ rehọ no ọ tẹ nwane rehọ ezae riẹ nọ o wuhrẹ idibo egba esa gbe ikpegberee  nọ a jọ uwou riẹ yẹ o te mu ahwo na họ ele rite dan   evaọ aso ọ tẹ ghale idibo riẹ fihọ itu tei te idibo riẹ a tẹ họre ai je fi ai kparobọ o te le ai te hoba nọ o rrọ ẹkpẹlobọ ovathaọre damaskọs   o te mi ai eware na kpobi zihe ze je mi ai lọt omoni riẹ re ekwakwa riẹ eyae na gbe ahwo nọ i kiọkọ na  nọ abram o zihe kpozi no ohọre nọ o jo fi kẹdọlaoma avọ ivie nọ e jọ abọ riẹ kparobọ no ovie sọdọm ọ tẹ nyabru abram evaọ ukiekpotọ shevẹ koyehọ ukiekpotọ ovie na   mẹlkizẹdẹk ovie salẹm ọ tẹ rehọ ebrẹdi avọ enwaene ze ọ jọ ozerẹ ọghẹnẹ nọ ọ mai kpehru na  kẹsena ọ tẹ lẹ ẹro eghale kẹe ọ ta nọjọ ọghẹnẹ nọ ọ mai kpehru na ọnọ ọ ma odhiwu gbe otọakpọ naọ ghale abram  jọ ujiro u te ọghẹnẹ nọ ọ mai kpehru naọnọ ọ rehọ enọ i bi kienyẹ owhẹ họ obọ ra!abram ọ tẹ rehọ abọvo abakpe eware kpobi kẹe  nọ oyena o vrẹ no ovie sọdọm ọ tẹ ta kẹ abram nọ kẹ omẹ ahwo na rekọ rehọ eware na kẹ omara   rekọ abram ọ tẹ ta kẹ ovie sọdọm nọ mẹ kpare obọ mẹ kpehru ro duwu iyei evaọ aro  ọghẹnẹ nọ ọ mai kpehru na ọnọ ọ ma odhiwu gbe otọakpọ na  inọ mẹ rẹ rehọ oware ra ovo ho no olulu rite ufieviẹ re whọ gbẹ ta ha inọ ‘mẹ o ru abram fe’   mẹ te rehọ oware ovo ho ajokpaọ eware nọ emoha na a re no na yọ kpahe ẹkẹ ahwo nọ a lele omẹ na ena ẹshkọl gbe mamre jọ a rehọ ẹkẹ rai




  nọ onana o vrẹ no ẹme  o te bru abram ze evaọ eruẹaruẹ inọ jọ ozọ u mu owhẹ hẹ abram mẹ yọ ojese kẹ owhẹ osohwa ra o te jọ ruaro gaga   abram ọ tẹ ta kẹe nọ  olori nọ ọ mai kpehru eme whọ te kẹ omẹ nọ orọnọ rite enẹna me ri wo ọmọ họ yọ ohwo nọ ọ te rehọ uwou mẹ reuku ohwo damaskọs ẹliiza?  abram o te fibae nọ whọ kẹ omẹ ọmọ họ yọ ohwo uwou mẹ ọ be te jọ ọreuku mẹ   rekọ rri! ẹme nọ  ọ ta kẹe họ ọzae nana ọ te jọ ọreuku ra ha rekọ ọmọ obọra ọ te jọ ọreuku ra  kẹsena ọ tẹ rehọ iẹe ziọ otafe ọ tẹ ta kẹe nọ rri ehru ivie rri obọ idhiwu na re who kele isi na sọ whọ sai kele ai kẹsena ọ tẹ ta kẹe nọ ere emọ ra e te jọ   o te fi ẹrọwọ họ  o te kele oyena kẹe wọhọ ẹrẹreokie   kẹsena o te fibae nọ mẹ họ  ọnọ ọ rehọ owhẹ no obọ ọr ọrọ ahwo kaldia ze re mẹ rehọ ẹkwotọ nana kẹ owhẹ re o jọ ọra   ọ tẹ ta nọ  olori nọ ọ mai kpehru ẹvẹ mẹ te rọ riẹ nọ u ti gine zihe ruọ omẹ?   o te yo kẹe nọ rehọ eruẹ ikpe esa ẹwe aye ikpe esa egbo ikpe esa erueruẹ gbe ọmọ olekuku  fikiere ọ tẹ rehọ enana kpobi je bru rai ekẹ ivivẹ o te fi ẹkẹ ọvuọvo họ abọjọ je fi ẹkẹ riẹ nọ o kiọkọ rẹriẹ ovao ku ei rekọ o bru evra na ha   kẹsena evra nọ i re kpe erao re i te muhọ ẹrra ze fihọ ehru erao na rekọ abram o te je le ai  nọ ọre o je ru re o kiediwi abram o te kie ruọ owezẹ udidi ebi ọlala nọ o re muozọ o te ruru iei   kẹsena ọ tẹ ta kẹ abram nọ riẹ vevẹ nọ emọ ra e te jọ erara evaọ ẹkwotọ nọ ọ rrọ ọrai hi yọ ahwo ẹkwotọ na a te rehọ ai ru erigbo je gboja kẹ ae ikpe egba ene   rekọ me ti gu orẹwho nọ a te gbodibo kẹ na ẹdhọ kẹsena a ve ti noi ze avọ eware buobu   rọkẹ owhẹ whọ te nyabru esẹesẹ ra dhedhẹ whọ te who ziezi re who te ti whu   rekọ a ti zihe ze etenẹ evaọ oge avọ ene na keme oke osohwa oruthọ ahwo amọ u ri te he  nọ ọre o kiediwi no nọ otọ u je muebi gaga no umuwouerae nọ u bi kuye iwiri o tẹ romavia umure nọ o be ware erae o tẹ nya udevie ekẹ erao na vrẹ   evaọ ẹdẹ yena  ọ re ọvọ kugbe abraminọ mẹ te rehọ ẹkwotọ nana kẹ emọ ra no ethẹ ijipti rite ethẹ ologbo na ethẹ yufretis   ẹkwotọ ahwo kẹn ahwo kẹniz ahwo kadmọn   ahwo hit ahwo pẹriz ahwo rẹfeyẹm  ahwo amọ ahwo kenan ahwo gẹgash gbe ahwo jebus




  whaọ serai aye abram o yẹ ọmọ ọvo kẹe he rekọ o wo odibo jọ nọ ọ rrọ ohwo ijipti yọ odẹ riẹ hega   fikiere serai ọ tẹ ta kẹ abram nọ whaọ ivie  ọ kẹ omẹ ọmọ yẹ hẹ ivie lele odibo mẹ wezẹ ẹsejọhọ mẹ sae rọ ẹkwoma riẹ wo emọ fikiere abram ọ tẹ gaviezọ kẹ oware nọ serai ọ ta na   nọ abram ọ rria ẹkwotọ kenan ikpe ikpe no serai aye abram ọ tẹ rehọ odibo riẹ hega nọ ọ rrọ ohwo ijipti kẹ abram ọzae riẹ re ọ jọ aye kẹe   fikiere o te lele hega wezẹ o te dihọ nọ ọ riẹ nọ o dihọ no o te mu oniuwou na họ ẹjẹfiẹ  fiki onana serai ọ tẹ ta kẹ abram nọ whẹ ọ wha orivo nana nọ a bi rri omẹ vo na ze mẹ o fi odibo mẹ họ owhẹ abọ rekọ nọ ọ riẹ nọ o dihọ no o te mu omẹ họ ẹjẹfiẹ jọ  o bruoziẹ mẹ avọ owhẹ  fikiere abram ọ tẹ ta kẹ serai nọ rri! odibo ra ọ rrọ otọ ra ru ei oware kpobi nọ who roro nọ u fo kẹsena serai o te hrẹ riẹ kpotọfikiere ọ tẹ dhẹ no uwou  uwhremu na ukọodhiwu  ọ tẹ ruẹ e riẹ evaọ oria eyeriame jọ evaọ obọ udhude eyeriame nọ ọ jọ edhere nọ a re ro kpohọ shọ   ọ tẹ ta nọ hega odibo serai bovẹ who no ze bovẹ whọ be nya? ọ tẹ ta nọ mẹ be dhẹ no uwou kẹ serai oniuwou mẹ   ukọodhiwu  ọ tẹ ta kẹe nọ zihe bru oniuwou ra re whọ rọ omara kpotọ kẹe   kẹsena ukọodhiwu  ọ tẹ ta nọ me ti ru emọra bu gaga re i bu vi ekele   ukọodhiwu  o te fibae nọ whaọ who dihọ yọ who ti yẹ ọmọzae yọ who re se odẹ riẹ ishmẹlkeme  o yo oviẹ ojaoriọ ra no   ọ te jọ wọhọ eketekete ẹwọ obọ riẹ o te rọsuọ ohwo kpobi yọ obọ ohwo kpobi o te rọsuọ ẹe yọ ọ te rria rẹriẹ ovao ku inievo riẹ kpobi  kẹsena o te se odẹ  ọnọ ọ jẹ ta ẹme kẹe na inọ whẹ yọ ọghẹnẹ nọ ọ rẹ ruẹ ude keme ọ ta nọ koyehọ ọnọ ọ be ruẹ omẹ na mẹ ginẹ jọ etenẹ ruẹ no na?   oyejabọ nọ a ro se oza na biẹleharae o jọ udevie kedẹsh avọ birẹd   hega o te yẹ ọmọzae kẹ abram abram o te mu ishmẹl kẹ ọmọzae riẹ nọ hega o yẹ na  abram ọ jọ ikpe udhonegbezeza okenọ hega o yẹ ishmẹl kẹe




  nọ abram ọ jọ ikpe udhone gbe ikpegbizii  ọ tẹ romavia kẹ abram ọ tẹ ta kẹe nọ mẹ họ ọghẹnẹ erumeru na nya evaọ edhere mẹ jẹ daoma kare oruthọ   me ti ru ọvọ mẹ nọ ọ rrọ udevie mẹ avọ owhẹ dikihẹ me ti ru owhẹ bu gaga  kẹsena abram o te kie vovao tuotọ ọghẹnẹ o te gbe je lele iei ta ẹme be ta kẹe nọ   rọkẹ omẹ rri! mẹ re ọvọ mẹ kugbe owhẹ who ti zihe ruọ ọsẹ erẹwho buobu hrọ   odẹ ra o te gbẹ jọ abram hu odẹ ra o te jọ  keme me ti ru owhẹ họ ọsẹ erẹwho buobu  me ti ru owhẹ bu gaga je ru owhẹ zihe ruọ erẹwho yọ ivie i ti no oma ra ze  yọ me ti koko ọvọ mẹ nọ ọ rrọ udevie mẹ avọ owhẹ gbe emọra nọ i ti lele owhẹ evaọ ige rai kpobi re o jọ ọvọ ebẹdẹ bẹdẹ re mẹ jọ ọghẹnẹ kẹ owhẹ gbe ọmọ ra nọ o ti lele owhẹ   yọ mẹ te rehọ ẹkwotọ nọ whọ rria wọhọ ọrara na kẹ owhẹ avọ emọ ra nọ i ti lele owhẹ ẹkwotọ kenan soso re o jọ ọrai bẹdẹ bẹdẹ yọ mẹ te jọ ọghẹnẹ rai  ọghẹnẹ ọ tẹ gbẹ ta kẹ  nọ rọkẹ owhẹ who re koko ọvọ mẹ whẹ avọ emọ ra nọ i ti lele owhẹ evaọ ige rai kpobi   onana họ ọvọ mẹ nọ ọ rrọ udevie mẹ avọ owhẹ nọ whẹ avọ emọ ra nọ i ti lele owhẹ a re koko ọmọzae kpobi nọ ọ rrọ udevie rai ọ rẹ yawo hrọ  wha rẹ yawo hrọ yọ oye o te jọ oka ọvọ nọ ọ rrọ udevie mẹ avọ owhai   evaọ ige rai kpobi ọmọzae kpobi nọ ọ rrọ udevie rai nọ ọ gba edẹ eree no ọ rẹ yawo hrọ ohwo kpobi nọ a yẹ evaọ uwou na gbe ọnọ ọ rrọ ọmọ ra ha nọ a rehọ ugho dẹ mi ọrara   ọzae kpobi nọ a yẹ evaọ uwou ra gbe ọzae kpobi nọ a rehọ ugho ra dẹ ọ rẹ yawo hrọyọ ọvọ mẹ nọ ọ rrọ uwo rai ọ rẹ jọ ọvọ nọ ọ rẹ jọ ribri hrọ   otẹrọnọ ọzae jọ nọ ọ re yawo ho ọ rọwo nọ ọ rẹ yawo ho a re kpe ohwoyena no udevie ahwo riẹ hrọ ọ raha ọvọ mẹ  kẹsena ọghẹnẹ ọ tẹ ta kẹ  nọ rọkẹ aye ra seraiwho re gbe sei serai ofa ha keme sera o te jọ odẹ riẹ   mẹ te ghale iẹe jẹ rehọ ẹkwoma riẹ kẹ owhẹ ọmọzae mẹ te ghale iẹe o ve ti zihe ruọ erẹwho ivie ahwo i ti no oma riẹ ze    o te kie vovao tuotọ o te muhọ ẹhwẹ jẹ be jọ udu riẹ ta nọ kọ ọzae nọ ọ kpako te ikpe udhusoi  no ọ sai gbe yẹ ọmọ kọ sera aye nọ ọ kpako te ikpe udhonegbikpe no ọ sai gbe yẹ ọmọ?  fikiere  ọ tẹ ta kẹ ọghẹnẹ uzẹme na nọ o dodokọ whọ rẹ rehọ ishmẹl!   ọghẹnẹ ọ tẹ kpahe fihọ onana nọ aye ra sera o ti yẹ ọmọzae kẹ owhẹ hrọ yọ odẹ nọ who re mu kẹe họ aiziki yọ mẹ te re ọvọ mẹ kugbei re o jọ ọvọ ebẹdẹ bẹdẹ rọkẹ emọ riẹ nọ i ti lele iei nọ u te noi no   rekọ kpahe ishmẹl me yo ẹme ra na rri! mẹ te ghale iẹe je ru ei vihọ je ru ei bu gaga o ti yẹ isu ikpegbivẹ yọ me ti ru ei zihe ruọ orẹwho ulogbo   rekọ mẹ te re ọvọ mẹ kugbe aiziki ọnọ sera o ti yẹ kẹ owhẹ evaọ oke utiona ukpe notha na  nọ ọghẹnẹ o lele iei ta ẹme re no ọ tẹ nyavrẹ siọ  ba  kẹsena  ọ tẹ rehọ ishmẹl ọmọzae riẹ gbe ezae kpobi nọ a yẹ evaọ uwou riẹ gbe ohwo kpobi nọ ọ rehọ ugho riẹ dẹ ọzae kpobi nọ ọ rrọ uwou  ọ tẹ yawo ae ẹdẹdẹ yena nwane wọhọ epanọ ọghẹnẹ ọ ta kẹe    ọ jọ ikpe udhone gbe ikpegbizii nọ ọ yawo   yọ ishmẹl ọmọzae riẹ ọ jọ ikpe ikpegbesa nọ a yawo iẹe   evaọ ẹdẹdẹ yena  ọ rọ yawo ere ishmẹl ọmọzae riẹ re   ezae kpobi nọ e rrọ uwou riẹ ohwo kpobi nọ a yẹ evaọ uwou riẹ gbe ohwo kpobi nọ a rehọ ugho dẹ mi ọrara a lele i rie yawo re




  uwhremu na  ọ tẹ romavia kẹe evaọ udevie ire ilogbo mamre okenọ ọ keria unuwou uwouudhu na evaọ oke uvo gbagbagba   ọ kpare ovao ọ tẹ ruẹ ezae esa jọ nọ i dikihẹ thabọ noi omojọ nọ ọ ruẹ e rai ọ tẹ dhẹ ohrẹ no unuwou uwouudhu na bru rai o te kigwẹ guzou kpotọ   kẹsena ọ tẹ ta nọ  otẹrọnọ whọ jẹ omẹ rehọ ivie whọ nya odibo ra vrẹ ere ọvo ho   ivie jọ a rọ ame jọ ze re a wozẹ awọ rai re wha te keria otọ ure na   nọ orọnọ wha ziọ etenẹ bru odibo rai ze na jomẹ rehọ ẹmẹwẹ ebrẹdi jọ ze re u ru owhai oma ga kẹsena wha vẹ ruabọhọ onya rai a tẹ ta nọ u woma whọ sai ru epanọ whọ ta na  fikiere  ọ tẹ dhẹ vẹrẹ vẹrẹ kpobọ uwouudhu na bru sera jẹ ta kẹe nọ ovẹrẹ! rehọ owawọ esa orọ emamọ eflawa iwuwuru ma ai fihọ ikulu re who ru ebrẹdi   kẹsena  ọ tẹ dhẹ kpobọ owa erao na ọ tẹ salọ emamọ eruẹ ọsese ọpoporiẹ jọ ọ tẹ rehọ iẹe kẹ odibo riẹ ọnọ ọ rọ ovovẹrẹ nyai ru ei ze   ọ tẹ rehọ ebọta gbe ameivie gbe eruẹ ọsese nọ o ye no na ọ tẹ wọ emu na họ otọ kẹ ae o te dikihẹ kẹle ae evaọ otọ ure na nọ a be re na  a tẹ ta kẹe nọ kọ aye ra sera ọ rrọ? ọ tẹ ta nọ ọ rrọ eva uwouudhu na   fikiere omọvo rai jọ ọ tẹ ta nọ me ti zihe bru owhẹ tha hrọ evaọ oke utiona ukpe notha yọ rri! aye ra sera o ti yẹ ọmọzae whaọ sera ọ jẹ gaviezọ evaọ unuwou uwouudhu na nọ o jọ emu ọzae na    avọ sera a who no a kpako gaga nosera ọ kpako vrẹ oke ọmọoyẹ no   fikiere sera o te muhọ ẹhwẹ kẹ omariẹ be ta nọ kọ mẹ nana nọ mẹ ya fia no na yọ olori mẹ ọ who no na mẹ sai gine wo omaweromẹ nana?   kẹsena  ọ tẹ ta kẹ  nọ fikieme sera ọ rọ hwẹ jẹ ta nọ ‘kọ mẹ te sai gine yẹ ọmọ nọ orọnọ mẹ who no na?’   kọ oware jọ o rẹ bẹ  eru?me ti zihe bru owhẹ tha evaọ oke utiona ukpe notha yọ sera o ti yẹ ọmọzae   rekọ sera ọ tẹ gbenu inọ mẹ hwẹ hẹ! keme ozọ u je mu ei fikiere ọ tẹ ta nọ ee! whọ hwẹ  nọ ezae na a kpama re a nyavrẹ je rri kpobọ sọdọm  ọ jẹ nya lele ai re o su ai họ aro    ọ tẹ ta nọ kọ mẹ be ko oware nọ mẹ gwọlọ ru dhere no ?   whaọ  o ti gine zihe ruọ orẹwho ulogbo nọ u wo ogaga yọ oghale u ti te erẹwho otọakpọ na kpobi ẹkwoma riẹ   keme me mu usu kugbei re ọ ruẹsi wuhrẹ emọ riẹ gbe ahwo uwou riẹ nọ i ti lele iei re a nya evaọ edhere  ẹkwoma oware nọ o gba je kiehọ nọ a re ru re  ọ ruẹsi ru oware nọ ọ ya eyaa riẹ kpahe  gba  kẹsena  ọ tẹ ta nọ ubo kpahe sọdọm avọ gomora o ginẹ rrọ ruaro yọ uzioraha rai o gbẹdẹ gaga   me re nwrotọ re mẹ ruẹ sọ a bi gine ru epaọ ubo nọ u do te omẹ oma na yọ otẹrọnọ ere o rrọ họ mẹ te riẹ  kẹsena ezae na a te no etẹe vrẹ jẹ nya rri obọ sọdọm rekọ  ọ tẹ gbẹ jọ kugbe    kẹsena  o te bi kẹle iẹe ọ tẹ ta nọ kọ who ti gine hwere ikiẹrẹe na kugbe irumuomu na kufiẹ?   kọ otẹrọnọ ahwo udhuvẹgbikpe nọ i kiẹrẹe a rrọ okpẹwho na? kọ whọ te raha ae kufiẹ nọ whọ gbẹ te rọ fiki ikiẹrẹe udhuvẹgbikpe nọ e riẹe eva rọvrẹ riẹ hẹ?   yọ oware nọ o rẹ ziọ iroro vievie he inọ who re ru ere re who kpe ohwo okiẹrẹe kugbe ohwo omuomu re oware nọ o rẹ via kẹ ohwo okiẹrẹe avọ ohwo omuomu o jọ ovona! yọ oware nọ a rẹ sai roro kpahe owhẹ vievie he! kọ obruoziẹ otọakpọ na soso o gbe ru oware nọ u kiehọ?   kẹsena  ọ tẹ ta nọ otẹrọnọ mẹ jọ sọdọm ruẹ ahwo udhuvẹgbikpe nọ i kiẹrẹe evaọ okpẹwho na mẹ rẹ rọ fiki rai rọvrẹ oria na soso   rekọ  ọ tẹ wariẹ ta kẹe nọ ivie mẹ wharo nọ me bi ro lele  ta ẹme dede nọ mẹ yọ ẹkpẹ gbe enwo   kọ otẹrọnọ isoi i no udhuvẹgbikpe nọ i kiẹrẹe na? kọ whọ te rọ fiki isoi na raha okpẹwho na soso? ọ tẹ kpahe kẹe nọ mẹ te raha iẹe he otẹrọnọ mẹ jariẹ ruẹ udhuvẹgbisoi  rekọ ọ tẹ gbẹ wariẹ ta kẹe nọ kọ otẹrọnọ a jọ eva riẹ ruẹ udhuvẹ? o te yo nọ me ti ru ei hi fiki udhuvẹ na   rekọ ọ tẹ gbẹ ta nọ  ivie jọ ofu o mu owhẹ hẹ rekọ jomẹ gbẹ ta ẹme kọ otẹrọnọ ọgba ọvo a jọ eva riẹ ruẹ? o te yo nọ me ti ru ei hi otẹrọnọ mẹ jariẹ ruẹ ọgba   rekọ ọ tẹ gbẹ ta nọ ivie mẹ wharo nọ me bi ro lele  ta ẹme kọ otẹrọnọ udhe ọvo a jọ eva riẹ ruẹ? o te yo nọ mẹ te raha iẹe he fiki udhe na   ukuhọ riẹ ọ tẹ ta nọ  ivie jọ ofu o mu owhẹ hẹ rekọ jomẹ ta ẹsiẹvo nana ọvo kọ otẹrọnọ ikpe ọvo a jọ eva riẹ ruẹ? o te yo nọ mẹ te raha iẹe he fiki ikpe na   nọ  o lele  ta ẹme re no ọ tẹ nyavrẹ kẹsena  o te zihe kpohọ oboriẹ




  ikọodhiwu ivẹ na a te sọdọm evaọ owọwọ yọ lọt ọ keria unu ẹwho sọdọm nọ lọt ọ ruẹ e rai ọ tẹ kpama nyabru rai je kigwẹ vovao tuotọ   ọ tẹ ta nọ ivie ilori mẹ wha wẹriẹ ivie wha ruọ uwou odibo rai re wha wezẹ hẹrioke re a jẹ wozẹ awọ rai kẹsena wha sae kpama evaọ irioke re wha ruabọhọ erẹ rai a tẹ ta kẹe nọ ijo ma te wezẹ okoore na hẹrioke   rekọ o lele i rai si te epanọ a ro lele iei kpobọ uwou riẹ kẹsena o te ru emu kẹ ae je ru ebrẹdi nọ ọ kare ẹvi a tẹ re  rekọ taure a te ti kiẹzẹ ezae okpẹwho na ezae sọdọm no ọmọzae rite ọkpọkuọzae aikpobi a tẹ wọ ze wariẹ uwou na họ   a te je se lọt be ta kẹe nọ ezae nọ e nyabru owhẹ ze aso nana a rrọ? rehọ ae ziọ otafe bru omai ze re ma lele ae wezẹ  kẹsena lọt ọ tẹ ruọ otafe bru rai kpohọ aro unuwou na ọ tẹ kare ẹthẹ na   ọ tẹ ta nọ ivie inievo mẹ wha ru oware umuomu hu  ivie me wo emetẹ ivẹ nọ e rrọ etenẹ nọ i ri lele ọzae wezẹ ẹdẹvo ho ivie jomẹ rehọ ae bru owhai ziọ otafe re wha ru ai oware kpobi nọ u kiehọ evaọ aro rai rekọ wha ru ezae nana oware ovo ho keme a nyaze ti wohọ uwou mẹ   a tẹ kpahe kẹe nọ kẹnoma! a te fibae nọ ọrara nana nọ ọye ọvo ọ ziọ etenẹ te rria na ọ be gwọlọ gu omai ẹdhọ! whaọ ma bi ti ru owhẹ oware nọ u yoma vi onọ ma ti ru ai a tẹ whẹ ruru lọt je tunye ruọ aro re a bẹre ẹthẹ na fihọ otọ   fikiere ezae na a tẹ rriẹ obọ no uwou na ze a te si lọt rehọ ruọ eva uwou na a tẹ kare ẹthẹ na   rekọ a te ru ezae nọ e jọ aro uwou na tuaro no ọnọ ọ mae kawo rite ọnọ ọ mae rro fikiere a daoma bẹ re a ruẹ unuẹthẹ na  kẹsena ezae na a tẹ ta kẹ lọt nọ kọ who gbe wo omọfa jọ evaọ etenẹ? te egọ emezae ra emetẹ ra gbe ahwo ra kpobi evaọ okpẹwho na rehọ ai no etenẹ na!   keme ma be te raha oria nana keme ubo kpahe ae nọ u do te  oma o rrọ ruaro gaga fikiere  o te vi omai ze re ma raha okpẹwho na   fikiere lọt ọ tẹ nya o te mu ezae nọ e be te rehọ emetẹ riẹ họ ẹvuẹ o te je dhe ai ẹtẹta kẹ nọ wha kpama! wha no etenẹ na keme  ọ te raha okpẹwho na! rekọ evaọ aro ezae nọ e gwọlọ rehọ emetẹ riẹ na o wọhọ nọ emiehwẹ ọ jẹ ta  nọ oke u muhọ ẹke no ikọodhiwu na a tẹ jẹ kpakpa lọt oma be ta nọ kpama! rehọ aye ra gbe emetẹ ivẹ ra nọ e rrọ etenẹ kugbe owhẹ na re a gbe hwere owhẹ kufiẹ fiki oruthọ okpẹwho na ha!   nọ o gbe je ru ulehie fiki ọdawẹ nọ  o wo kẹe ezae na a tẹ nwani kru obọ riẹ gbe obọ aye riẹ gbe abọ emetẹ ivẹ riẹ a tẹ rehọ iẹe ruọ otafe jẹ rehọ iẹe kpohọ otafe okpẹwho na   nọ a nwane rehọ ae te ughe ẹwho na no omọvo ezae na jọ ọ tẹ ta nọ dhẹ kẹ uzuazọ ra! who rri emu ra ha yọ who dikihẹ oria ovo evaọ ubrotọ na ha! dhẹ kpobọ ubrotọ igbehru na re a siọ owhẹ ba ehwere kufiẹ!  kẹsena lọt ọ tẹ ta kẹ ae nọ o jọ obei hi ivie !   ivie whaọ whọ jẹ odibo ra rehọ no yọ who bi dhesẹ uwowou ulogbo kẹ omẹ ẹkwoma uzuazọ mẹ nọ who bi siwi na rekọ mẹ te sae dhẹ kpobọ ubrotọ igbehru na ha keme ozọ u bi mu omẹ nọ okpẹtu ọ sai te omẹ me ve ti whu   whaọ ivie ẹwho nana ọ kẹle yọ mẹ sae dhẹ kpohọ iẹe yọ ọ rrọ kakao ivie kọ mẹ gbẹ dhẹ kpohọ etẹe? ọ rrọ kakao re mẹ jọ uzuazọ   fikiere ọ tẹ ta kẹe nọ u woma mẹ te jẹ re owhẹ ohrọ nọ mẹ gbẹ te raha ẹwho nọ whọ ta na ha   ovẹrẹ! dhẹ kpohọ etẹe keme mẹ sai ru oware ovuovo ho bẹsenọ who re te etẹe no! oyejabọ nọ o ro se odẹ ẹwho na zoa  ọre ọ va ze no evaọ ẹwho na okenọ lọt o te zoa   kẹsena  o te ru isọọre gbe erae rrọ fihọ sọdọm avọ gomora i no obọ  ze no obọ idhiwu na ze   ọ tẹ raha ikpewho nana ẹhẹ ubrotọ na soso kugbe enọ e be rria ikpewho na kpobi gbe ẹbe otọ na   rekọ aye lọt nọ ọ jọ emu riẹ o te mu emu họ eriwi o te zihe ruọ ukulu uwhei  whaọ  ọ tẹ kpama evaọ irioke frifri ọ tẹ nya kpohọ oria nọ ọ jọ dikihẹ aro  vẹre na   nọ o rri kpobọ sọdọm avọ gomora gbe ubrotọ yena soso oware nọ ọ ruẹ u gbe rie unu iwiri egaga i bi kuye no otọ na kpobọ ehru wọhọ iwiri ovini!  fikiere nọ ọghẹnẹ ọ raha ikpewho ubrotọ na ọghẹnẹ ọ kareghẹhọ  ẹkwoma lọt nọ ọ rehọ no ikpewho nọ ọ raha na ikpewho nọ lọt ọ jẹ rria na  uwhremu na lọt ọ tẹ kwa no zoa avọ emetẹ ivẹ riẹ a te mu ubrotọ igbehru na họ ẹria keme ozọ u je mu ei re ọ rria zoafikiere o te mu eghoghoutho họ ẹria tei te emetẹ ivẹ riẹ   ọmọ ọsosuọ na ọ tẹ ta kẹ ọrọ ọmaha na nọ ọsẹ mai ọ kpako no yọ ọzae ọvuọvo ọ rrọ ẹkwotọ na nọ o ti lele omai wezẹ hẹ wọhọ epanọ a re ru evaọ otọakpọ na soso   nyaze joma kẹ ọsẹ mai idi da re ma lele iei wezẹ re ma ruẹse rọ ẹkwoma ọsẹ mai yẹ emọ  fikiere evaọ aso yena a tẹ jẹ kẹ ọsẹ rai idi da kẹsena ọrọ ọkpako na ọ tẹ nya o te lele ọsẹ rai wezẹ rekọ ọsẹ riẹ ọ riẹ okenọ o ro lele iei wezẹ gbe okenọ ọ rọ kpama ha   kẹsena evaọ ẹdẹ nọ o lele i rie ọrọ ọkpako na ọ tẹ ta kẹ ọrọ ọmaha na nọ whaọ me lele ọsẹ mai wezẹ aso nọ o kpo joma wariẹ kẹe idi da aso nana re kẹsena whọ vẹ nyai lele iei wezẹ re ma ruẹse rọ ẹkwoma ọsẹ mai yẹ emọ   fikiere evaọ aso yena re a tẹ kẹ ọsẹ rai idi da unuẹse buobu kẹsena ọrọ ọmaha na ọ tẹ nya o te lele iei wezẹ rekọ ọsẹ riẹ ọ riẹ okenọ o ro lele iei wezẹ gbe okenọ ọ rọ kpama ha   fikiere emetẹ ivẹ lọt a tẹ rọ ere dihọ kẹ ọsẹ rai   ọrọ ọkpako na o te yẹ ọmọzae o te se odẹ riẹ moab ọye họ ọsẹ ahwo moab inẹnẹ na   ọrọ ọmaha na o te yẹ ọmọzae re o te se odẹ riẹ bẹnami ọye họ ọsẹ ahwo ammọn inẹnẹ na



   ọ tẹ kwa evuẹ riẹ no etẹe kpobọ ẹkwotọ negẹb o te mu udevie kedẹsh avọ shọ họ ẹria okenọ ọ jẹ rria gira   ọ jẹ hae ta kpahe aye riẹ sera nọ oniọvoọmọtẹ mẹfikiere abimẹlẹk ovie gira ọ tẹ ta nọ a rehọ sera sei ọ tẹ rehọ iẹe  nọ onana o via no ọghẹnẹ ọ tẹ nyabru abimẹlẹk ze evaọ ewezẹ evaọ aso ọ tẹ ta kẹe nọ uwhu u te owhẹ oma re no fiki aye nọ whọ wọ na keme ọ rọo no yọ aye omọfa ọ rrọ   rekọ abimẹlẹk o ri go kẹle iẹe he fikiere ọ tẹ ta nọ  kọ who re kpe orẹwho nọ u gine ru thọ họ?   kọ ogbẹrọnọ ọye ọ ta kẹ omẹ nọ ‘oniọvoọmọtẹ mẹ’ yọ ogbẹrọnọ aye na omariẹ ọ ta kẹ omẹ re nọ ‘oniọvoọmọzae mẹ’? udu ofuafo gbe abọ ọfuafo me ro ru onana   kẹsena ọghẹnẹ uzẹme na ọ tẹ ta kẹe evaọ ewezẹ na nọ mẹ riẹ nọ udu ofuafo who ro ru ei oyejabọ nọ me ro ru owhẹ re whọ siọ uzi mẹ ba ẹraha yọ oyejabọ nọ mẹ gbẹ rọ kẹ owhẹ uvẹ re whọ rọ obọ tei hi na   whaọ enẹna zihe aye ọzae na sei keme ọruẹaro ọ rrọ yọ ọ te lẹ kẹ owhẹ re whọ gbẹ jọ uzuazọ rekọ otẹrọnọ whọ be rehọ iẹe zihe he riẹ nọ who ti gine whu te owhẹ te ahwo ra kpobi  abimẹlẹk ọ tẹ kpama evaọ irioke frifri o te se idibo riẹ kpobi ọ tẹ vuẹ ae eware nana kpobi ozọ u te mu ai gaga   kẹsena abimẹlẹk o te se  ọ tẹ ta kẹe nọ kinọ eme who ru omai na? oware uyoma vẹ me ru owhẹ nọ whọ be rọ wha uzioraha ulogbo utiona se omẹ gbe uvie mẹ soso? oware nọ who ru omẹ na u woma ha   abimẹlẹk ọ tẹ gbẹ ta kẹ  nọ eme who wo họ iroro nọ who ro ru oware nana?    ọ tẹ ta nọ keme mẹ ta kẹ oma mẹ nọ ‘ozodhẹ ọghẹnẹ o rrọ oria nana vievie he yọ a ti kpe omẹ no fiki aye mẹ’  yọ u te no ere no oniọvoọmọtẹ mẹ ọ ginẹ rrọ ọmọ ọsẹ mẹ rekọ ọmọ oni mẹ hẹ mẹ tẹ rehọ iẹe   fikiere okenọ ọghẹnẹ o ru omẹ ghoro no uwou ọsẹ mẹ mẹ tẹ ta kẹe nọ ‘jọ onana o jọ edhere nọ who re ro dhesẹ uyoyou nọ o rẹ hiẹ hẹ kẹ omẹ oria kpobi nọ ma nya ta kpahe omẹ nọ oniọvoọmọzae mẹ’  abimẹlẹk ọ tẹ rehọ igodẹ gbe iruẹ gbe idiboemezae gbe idiboemetẹ kẹ  o te zihe aye riẹ sera kẹe   abimẹlẹk ọ tẹ jẹ ta nọ ẹkwotọ mẹ o riama fihọ kẹ owhẹ rria oria kpobi nọ o were owhẹ  ọ tẹ ta kẹ sera nọ mẹ be rọ ewẹ isiliva odu ọvo  kẹ oniọvoọmọzae ra onana o rẹ jọ oka nọ u dhesẹ nọ abọ ra ọ fo rọkẹ ahwo kpobi nọ a rrọ kugbe owhẹ gbe evaọ aro ohwo kpobi yọ a si ekela no owhẹ uzou no    o te mu olẹ ayareọgaga họ ẹlẹ se ọghẹnẹ uzẹme na ọghẹnẹ o te siwi abimẹlẹk avọ aye riẹ gbe idiboemetẹ riẹ a te mu emọ họ eyẹ   keme  o ru eyae kpobi nọ e rrọ uwou abimẹlẹk họ ega no fiki sera aye 



   ọ tẹ kareghẹhọ sera nwane wọhọ epanọ ọ ta vẹre  o te ru oware nọ ọ ya na gba kẹ sera   fikiere sera o te dihọ o te yẹ ọmọzae kẹ  evaọ oke owho riẹ evaọ oke nọ ọghẹnẹ ọ ya eyaa kẹe nọ o te rọ via na    o te mu aiziki kẹ ọmọzae riẹ nọ a yẹ kẹe obọ na ọnọ sera o yẹ kẹe na    ọ tẹ yawo ọmọzae riẹ aiziki nọ o te edẹ eree no nwane wọhọ epanọ ọghẹnẹ ọ ta kẹe    ọ jọ ikpe udhusoi  nọ a yẹ ọmọzae riẹ aiziki kẹe   kẹsena sera ọ tẹ ta nọ ọghẹnẹ ọ wha ehwẹ se omẹ no ohwo kpobi nọ o yo rie o ti lele omẹ hwẹ   o te fibae nọ ono ọ hae sae ta kẹ  nọ ‘sera ọ te kẹ emọ evie hrọ’? ghele na me yẹ ọmọzae kẹe no evaọ oke owho riẹ  ọmọ na ọ tẹ te whẹro a te bru ei evie  o te ru ehaa ilogbo evaọ ẹdẹ nọ a ro bru aiziki evie   rekọ sera o je muẹrohọ nọ ọmọzae hega ohwo ijipti na ọnọ o yẹ kẹ  na ọ be rọ aiziki jijehwẹ   fikiere ọ tẹ ta kẹ  nọ le ọrigbo ọmọtẹ nana avọ ọmọzae riẹ na vrẹ keme ọmọzae ọrigbo ọmọtẹ nana o ti lele ọmọzae mẹ aiziki jọ ọreuku hu!   rekọ oware nọ ọ ta kpahe ọmọzae riẹ na o dha  eva gaga   kẹsena ọghẹnẹ ọ tẹ ta kẹ  nọ whọ jọ oware nọ sera ọ be ta kẹ owhẹ kpahe ọmọzae ra na gbe ọrigbo ọmọtẹ ra na o dha owhẹ eva ha gaviezọ kẹe keme oma aiziki ọnọ a ti se ọmọ ra o ti no ze   rọkẹ ọmọ ọrigbo ọmọtẹ na me ti ru ei zihe ruọ orẹwho keme ọmọ ra ọ rrọ  fikiere  ọ tẹ kpama evaọ irioke frifri ọ tẹ rehọ ebrẹdi gbe ẹkpa oviẹarao nọ ame ọ rrọ rọkẹ hega ọ tẹ wọ ai họ ẹkoko riẹ ọ tẹ ta kẹ ae nọ a nyavrẹ tei te ọmọ na fikiere ọ tẹ nyavrẹ je bi ghoro evaọ udhude biẹshiba   ame nọ ọ rrọ ẹkpa oviẹarao na o te ti re no o te gele ọmọ na fihọ otọ ẹbe jọ   ọ tẹ nyaharo te oria nọ u thabọ te ugbo nọ a sae sa ose te ọye ọvo ọ tẹ keria etẹe keme ọ ta nọ mẹ gwọlọ rri ọmọ na okenọ o ti whu hu fikiere ọ tẹ kẹnoma no etẹe nyae keria o te muhọ ẹviẹ gaga je bi kuenu oviẹ  kẹsena ọghẹnẹ o te yo uvou ọmọ na ukọodhiwu ọghẹnẹ o te se hega no obọ idhiwu ze ọ tẹ ta kẹe nọ eme o bi ru owhẹ hega? jọ ozọ u mu owhẹ hẹ keme ọghẹnẹ o yo uvou ọmọ na no evaọ oria nọ ọ rrọ   kpama kru ọmọ na kpama re who kru rie obọ keme me ti ru ei zihe ruọ orẹwho ulogbo   kẹsena ọghẹnẹ o te rovie aro riẹ ọ tẹ ruẹ oza jọ nọ ame ọ rrọ ọ tẹ nya o te vo ame fihọ ẹkpa oviẹarao na ọ tẹ kẹ ọmọ na ame da   ọghẹnẹ ọ jọ kugbe ọmọ na nọ ọ be kpako ze na udhude ọ jẹ rria o te ti zihe ruọ ọnọ ọ rẹ sa ose   o te mu udhude peran họ ẹria oni riẹ ọ tẹ jọ obọ ijipti rehọ aye kẹe  evaọ oke yena abimẹlẹk avọ faekọl oletu ogbaẹmo riẹ a tẹ ta kẹ  nọ ọghẹnẹ ọ rrọ kugbe owhẹ evaọ oware kpobi nọ who bi ru   fikiere jọ etenẹ duwu iyei kẹ omẹ evaọ aro ọghẹnẹ inọ whọ te rọ eviẹhọ lele omẹ avọ emọ mẹ gbe emọemọ mẹ yeri hi inọ ọkpọ uyoyou nọ o rẹ hiẹ hẹ nọ me dhesẹ kẹ owhẹ na oye ovona who ti dhesẹ kẹ omẹ avọ ẹkwotọ nọ whọ be rria na   fikiere  ọ tẹ ta nọ me duwu iyei nọ o jọ ere  rekọ  ọ tẹ vuẹ abimẹlẹk kpahe oza riẹ nọ idibo abimẹlẹk a rọ ogaga rehọ   abimẹlẹk ọ tẹ ta nọ mẹ riẹ ohwo nọ o ru onana ha whọ vuẹ omẹ kpahe iẹe he yọ me ri yo oware ovo kpahe iẹe he rite inẹnẹ na   kẹsena  ọ tẹ rehọ igodẹ gbe iruẹ ọ tẹ rehọ ae kẹ abimẹlẹk aimava a tẹ re ọvọ   nọ  ọ jọ uthuru erao na rehọ imigodẹ eyae ihrẹ fihọ oria rai sa   abimẹlẹk ọ tẹ nọ  nọ fikieme who ro fi imigodẹ eyae ihrẹ nana họ oria rai sa evaọ etenẹ?   kẹsena ọ tẹ ta nọ who re mi omẹ imigodẹ eyae ihrẹ na no obọ re e jọ isẹri inọ mẹ họ ọnọ ọ tọ oza nana  oyejabọ nọ o ro se oria yena biẹshiba keme etẹe aimava a jọ duwu iyei   fikiere a tẹ re ọvọ evaọ biẹshiba kẹsena abimẹlẹk ọ tẹ kpama avọ faekọl oletu ogbaẹmo riẹ a te zihe kpobọ ẹkwotọ ahwo filistia   kẹsena ọ tẹ kọ ure tamarisk fihọ biẹshiba ọ tẹ jọ etẹe se odẹ  ọghẹnẹ ebẹdẹ bẹdẹ na    ọ tẹ rriaẹkwotọ ahwo filistia oke krẹkri

